<!DOCTYPE html>
<html lang="en">
	<head>
		<meta charset="utf-8">
		<title>Argonautica</title>
		<meta name="viewport" content="width=device-width,initial-scale=1">
        <link rel="stylesheet" href="https://cdn.jsdelivr.net/npm/alpheios-components@latest/dist/style/style-components.min.css"/>
        <link rel="stylesheet" href="typebase.css" type="text/css" />
        <link rel="stylesheet" href="normalize.css" type="text/css" />
        <link rel="stylesheet" href="fonts.css" type="text/css" />
    </head>
    <body>
    <div >
    
<h1>Argonautica, Book 1</h1>
<div class="poetry-wrapper alpheios-enabled" lang="grc">
<div class="poetry-line">ἀρχόμενος σέο, Φοῖβε, παλαιγενέων κλέα φωτῶν
                </div>
<div class="poetry-line">μνήσομαι, οἳ Πόντοιο κατὰ στόμα καὶ διὰ πέτρας
                </div>
<div class="poetry-line">Κυανέας βασιλῆος ἐφημοσύνῃ Πελίαο
                </div>
<div class="poetry-line">χρύσειον μετὰ κῶας ἐύζυγον ἤλασαν Ἀργώ.
                </div>
<div class="poetry-line">τοίην γὰρ Πελίης φάτιν ἔκλυεν, ὥς μιν ὀπίσσω
                </div>
<div class="poetry-line">μοῖρα μένει στυγερή, τοῦδ᾽ ἀνέρος, ὅντιν᾽ ἴδοιτο
                </div>
<div class="poetry-line">δημόθεν οἰοπέδιλον, ὑπ᾽ ἐννεσίῃσι δαμῆναι.
                </div>
<div class="poetry-line">δηρὸν δ᾽ οὐ μετέπειτα τεὴν κατὰ βάξιν Ἰήσων
                </div>
<div class="poetry-line">χειμερίοιο ῥέεθρα κιὼν διὰ ποσσὶν Ἀναύρου
                </div>
<div class="poetry-line">ἄλλο μὲν ἐξεσάωσεν ὑπ᾽ ἰλύος, ἄλλο δ᾽ ἔνερθεν
                </div>
<div class="poetry-line">κάλλιπεν αὖθι πέδιλον ἐνισχόμενον προχοῇσιν.
                </div>
<div class="poetry-line">ἵκετο δ᾽ ἐς Πελίην αὐτοσχεδὸν ἀντιβολήσων
                </div>
<div class="poetry-line">εἰλαπίνης, ἣν πατρὶ Ποσειδάωνι καὶ ἄλλοις
                </div>
<div class="poetry-line">ῥέζε θεοῖς, Ἥρης δὲ Πελασγίδος οὐκ ἀλέγιζεν.
                </div>
<div class="poetry-line">αἶψα δὲ τόνγ᾽ ἐσιδὼν ἐφράσσατο, καί οἱ ἄεθλον
                </div>
<div class="poetry-line">ἔντυε ναυτιλίης πολυκηδέος, ὄφρ᾽ ἐνὶ πόντῳ
                </div>
<div class="poetry-line">ἠὲ καὶ ἀλλοδαποῖσι μετ᾽ ἀνδράσι νόστον ὀλέσσῃ.
                </div>
<div class="poetry-line">νῆα μὲν οὖν οἱ πρόσθεν ἐπικλείουσιν ἀοιδοὶ
                </div>
<div class="poetry-line">Ἄργον Ἀθηναίης καμέειν ὑποθημοσύνῃσιν.
                </div>
<div class="poetry-line">νῦν δ᾽ ἂν ἐγὼ γενεήν τε καὶ οὔνομα μυθησαίμην
                </div>
<div class="poetry-line">ἡρώων, δολιχῆς τε πόρους ἁλός, ὅσσα τ᾽ ἔρεξαν
                </div>
<div class="poetry-line">πλαζόμενοι: Μοῦσαι δ᾽ ὑποφήτορες εἶεν ἀοιδῆς.
                </div>
<div class="poetry-line">πρῶτά νυν Ὀρφῆος μνησώμεθα, τόν ῥά ποτ᾽ αὐτὴ
                </div>
<div class="poetry-line">Καλλιόπη Θρήικι φατίζεται εὐνηθεῖσα
                </div>
<div class="poetry-line">Οἰάγρῳ σκοπιῆς Πιμπληίδος ἄγχι τεκέσθαι
                </div>
<div class="poetry-line">αὐτὰρ τόνγ᾽ ἐνέπουσιν ἀτειρέας οὔρεσι πέτρας
                </div>
<div class="poetry-line">θέλξαι ἀοιδάων ἐνοπῇ ποταμῶν τε ῥέεθρα.
                </div>
<div class="poetry-line">φηγοὶ δ᾽ ἀγριάδες, κείνης ἔτι σήματα μολπῆς,
                </div>
<div class="poetry-line">ἀκτῆς Θρηικίης Ζώνης ἔπι τηλεθόωσαι
                </div>
<div class="poetry-line">ἑξείης στιχόωσιν ἐπήτριμοι, ἃς ὅγ᾽ ἐπιπρὸ
                </div>
<div class="poetry-line">θελγομένας φόρμιγγι κατήγαγε Πιερίηθεν.
                </div>
<div class="poetry-line">Ὀρφέα μὲν δὴ τοῖον ἑῶν ἐπαρωγὸν ἀέθλων
                </div>
<div class="poetry-line">Αἰσονίδης Χείρωνος ἐφημοσύνῃσι πιθήσας
                </div>
<div class="poetry-line">δέξατο, Πιερίῃ Βιστωνίδι κοιρανέοντα.
                </div>
<div class="poetry-line">ἤλυθε δ᾽ Ἀστερίων αὐτοσχεδόν, ὅν ῥα Κομήτης
                </div>
<div class="poetry-line">γείνατο δινήεντος ἐφ᾽ ὕδασιν Ἀπιδανοῖο,
                </div>
<div class="poetry-line">Πειρεσιὰς ὄρεος Φυλληίου ἀγχόθι ναίων,
                </div>
<div class="poetry-line">ἔνθα μὲν Ἀπιδανός τε μέγας καὶ δῖος Ἐνιπεὺς
                </div>
<div class="poetry-line">ἄμφω συμφορέονται, ἀπόπροθεν εἰς ἓν ἰόντες.
                </div>
<div class="poetry-line">Λάρισαν δ᾽ ἐπὶ τοῖσι λιπὼν Πολύφημος ἵκανεν
                </div>
<div class="poetry-line">Εἰλατίδης, ὃς πρὶν μὲν ἐρισθενέων Λαπιθάων,
                </div>
<div class="poetry-line">ὁππότε Κενταύροις Λαπίθαι ἐπὶ θωρήσσοντο,
                </div>
<div class="poetry-line">ὁπλότερος πολέμιζε: τότ᾽ αὖ βαρύθεσκέ οἱ ἤδη
                </div>
<div class="poetry-line">γυῖα, μένεν δ᾽ ἔτι θυμὸς ἀρήιος, ὡς τὸ πάρος περ.
                </div>
<div class="poetry-line">οὐδὲ μὲν Ἴφικλος Φυλάκῃ ἔνι δηρὸν ἔλειπτο,
                </div>
<div class="poetry-line">μήτρως Αἰσονίδαο: κασιγνήτην γὰρ ὄπυιεν
                </div>
<div class="poetry-line">Αἴσων Ἀλκιμέδην Φυλακηίδα: τῆς μιν ἀνώγει
                </div>
<div class="poetry-line">πηοσύνη καὶ κῆδος ἐνικρινθῆναι ὁμίλῳ.
                </div>
<div class="poetry-line">οὐδὲ Φεραῖς Ἄδμητος ἐυρρήνεσσιν ἀνάσσων
                </div>
<div class="poetry-line">μίμνεν ὑπὸ σκοπιὴν ὄρεος Χαλκωδονίοιο. 
                    </div>
<div class="poetry-line">οὐδ᾽ Ἀλόπῃ μίμνον πολυλήιοι Ἑρμείαο
                </div>
<div class="poetry-line">υἱέες εὖ δεδαῶτε δόλους, Ἔρυτος καὶ Ἐχίων,
                </div>
<div class="poetry-line">τοῖσι δ᾽ ἐπὶ τρίτατος γνωτὸς κίε νισσομένοισιν
                </div>
<div class="poetry-line">Αἰθαλίδης: καὶ τὸν μὲν ἐπ᾽ Ἀμφρυσσοῖο ῥοῇσιν
                </div>
<div class="poetry-line">Μυρμιδόνος κούρη Φθιὰς τέκεν Εὐπολέμεια:
                </div>
<div class="poetry-line">τὼ δ᾽ αὖτ᾽ ἐκγεγάτην Μενετηίδος Ἀντιανείρης.
                </div>
<div class="poetry-line">ἤλυθε δ᾽ ἀφνειὴν προλιπὼν Γυρτῶνα Κόρωνος
                </div>
<div class="poetry-line">Καινεΐδης, ἐσθλὸς μέν, ἑοῦ δ᾽ οὐ πατρὸς ἀμείνων.
                </div>
<div class="poetry-line">Καινέα γὰρ ζῶόν περ ἔτι κλείουσιν ἀοιδοὶ
                </div>
<div class="poetry-line">Κενταύροισιν ὀλέσθαι, ὅτε σφέας οἶος ἀπ᾽ ἄλλων
                </div>
<div class="poetry-line">ἤλασ᾽ ἀριστήων: οἱ δ᾽ ἔμπαλιν ὁρμηθέντες
                </div>
<div class="poetry-line">οὔτε μιν ἐγκλῖναι προτέρω σθένον, οὔτε δαΐξαι:
                </div>
<div class="poetry-line">ἀλλ᾽ ἄρρηκτος ἄκαμπτος ἐδύσετο νειόθι γαίης,
                </div>
<div class="poetry-line">θεινόμενος στιβαρῇσι καταΐγδην ἐλάτῃσιν.
                </div>
<div class="poetry-line">ἤλυθε δ᾽ αὖ Μόψος Τιταρήσιος, ὃν περὶ πάντων
                </div>
<div class="poetry-line">Λητοΐδης ἐδίδαξε θεοπροπίας οἰωνῶν:
                </div>
<div class="poetry-line">ἠδὲ καὶ Εὐρυδάμας Κτιμένου πάις: ἄγχι δὲ λίμνης
                </div>
<div class="poetry-line">Ξυνιάδος Κτιμένην Δολοπηίδα ναιετάασκεν.
                </div>
<div class="poetry-line">καὶ μὴν Ἄκτωρ υἷα Μενοίτιον ἐξ Ὀπόεντος
                </div>
<div class="poetry-line">ὦρσεν, ἀριστήεσσι σὺν ἀνδράσιν ὄφρα νέοιτο.
                </div>
<div class="poetry-line">εἵπετο δ᾽ Εὐρυτίων τε καὶ ἀλκήεις Ἐρυβώτης,
                </div>
<div class="poetry-line">υἷες ὁ μὲν Τελέοντος, ὁ δ᾽ Ἴρου Ἀκτορίδαο:
                </div>
<div class="poetry-line">ἤτοι ὁ μὲν Τελέοντος ἐυκλειὴς Ἐρυβώτης,
                </div>
<div class="poetry-line">Ἴρου δ᾽ Εὐρυτίων. σὺν καὶ τρίτος ἦεν Ὀιλεύς,
                </div>
<div class="poetry-line">ἔξοχος ἠνορέην καὶ ἐπαΐξαι μετόπισθεν
                </div>
<div class="poetry-line">εὖ δεδαὼς δῄοισιν, ὅτε κλίνωσι φάλαγγας.
                </div>
<div class="poetry-line">αὐτὰρ ἀπ᾽ Εὐβοίης Κάνθος κίε, τόν ῥα Κάνηθος
                </div>
<div class="poetry-line">πέμπεν Ἀβαντιάδης λελιημένον: οὐ μὲν ἔμελλεν
                </div>
<div class="poetry-line">νοστήσειν Κήρινθον ὑπότροπος. αισα γὰρ ἦεν
                </div>
<div class="poetry-line">αὐτὸν ὁμῶς Μόψον τε δαήμονα μαντοσυνάων
                </div>
<div class="poetry-line">πλαγχθέντας Λιβύης ἐνὶ πείρασι δῃωθῆναι,
                </div>
<div class="poetry-line">ὡς οὐκ ἀνθρώποισι κακὸν μήκιστον ἐπαυρεῖν,
                </div>
<div class="poetry-line">ὁππότε κἀκείνους Λιβύῃ ἔνι ταρχύσαντο,
                </div>
<div class="poetry-line">τόσσον ἑκὰς Κόλχων, ὅσσον τέ περ ἠελίοιο
                </div>
<div class="poetry-line">μεσσηγὺς δύσιές τε καὶ ἀντολαὶ εἰσορόωνται.
                </div>
<div class="poetry-line">τῷ δ᾽ ἄρ᾽ ἐπὶ Κλυτίος τε καὶ Ἴφιτος ἠγερέθοντο,
                </div>
<div class="poetry-line">Οἰχαλίης ἐπίουροι, ἀπηνέος Εὐρύτου υἷες,
                </div>
<div class="poetry-line">Εὐρύτου, ᾧ πόρε τόξον Ἑκηβόλος: οὐδ᾽ ἀπόνητο
                </div>
<div class="poetry-line">δωτίνης: αὐτῷ γὰρ ἑκὼν ἐρίδηνε δοτῆρι.
                </div>
<div class="poetry-line">τοῖσι δ᾽ ἐπ᾽ Αἰακίδαι μετεκίαθον: οὐ μὲν ἅμ᾽
                    ἄμφω,
                </div>
<div class="poetry-line">οὐδ᾽ ὁμόθεν: νόσφιν γὰρ ἀλευάμενοι κατένασθεν
                </div>
<div class="poetry-line">Αἰγίνης, ὅτε Φῶκον ἀδελφεὸν ἐξενάριξαν
                </div>
<div class="poetry-line">ἀφραδίῃ. Τελαμὼν μὲν ἐν Ἀτθίδι νάσσατο νήσῳ:
                </div>
<div class="poetry-line">Πηλεὺς δὲ Φθίῃ ἐνὶ δώματα ναῖε λιασθείς.
                </div>
<div class="poetry-line">τοῖς δ᾽ ἐπὶ Κεκροπίηθεν ἀρήιος ἤλυθε Βούτης,
                </div>
<div class="poetry-line">παῖς ἀγαθοῦ Τελέοντος, ἐυμμελίης τε Φάληρος.
                </div>
<div class="poetry-line">Ἄλκων μιν προέηκε πατὴρ ἑός: οὐ μὲν ἔτ᾽ ἄλλους
                </div>
<div class="poetry-line">γήραος υἷας ἔχεν βιότοιό τε κηδεμονῆας.
                </div>
<div class="poetry-line">ἀλλά ἑ τηλύγετόν περ ὁμῶς καὶ μοῦνον ἐόντα
                </div>
<div class="poetry-line">πέμπεν, ἵνα θρασέεσσι μεταπρέποι ἡρώεσσιν.
                </div>
<div class="poetry-line">Θησέα δ᾽, ὃς περὶ πάντας Ἐρεχθεΐδας ἐκέκαστο,
                </div>
<div class="poetry-line">Ταιναρίην ἀίδηλος ὑπὸ χθόνα δεσμὸς ἔρυκεν,
                </div>
<div class="poetry-line">Πειρίθῳ ἑσπόμενον κοινὴν ὁδόν: ἦ τέ κεν ἄμφω
                </div>
<div class="poetry-line">ῥηίτερον καμάτοιο τέλος πάντεσσιν ἔθεντο. </div>
<div class="poetry-line">Τῖφυς δ᾽ Ἁγνιάδης Σιφαέα κάλλιπε δῆμον
                </div>
<div class="poetry-line">Θεσπιέων, ἐσθλὸς μὲν ὀρινόμενον προδαῆναι
                </div>
<div class="poetry-line">κῦμ᾽ ἁλὸς εὐρείης, ἐσθλὸς δ᾽ ἀνέμοιο θυέλλας
                </div>
<div class="poetry-line">καὶ πλόον ἠελίῳ τε καὶ ἀστέρι τεκμήρασθαι.
                </div>
<div class="poetry-line">αὐτή μιν Τριτωνὶς ἀριστήων ἐς ὅμιλον
                </div>
<div class="poetry-line">ὦρσεν Ἀθηναίη, μετὰ δ᾽ ἤλυθεν ἐλδομένοισιν.
                </div>
<div class="poetry-line">αὐτὴ γὰρ καὶ νῆα θοὴν κάμε: σὺν δέ οἱ Ἄργος
                </div>
<div class="poetry-line">τεῦξεν Ἀρεστορίδης κείνης ὑποθημοσύνῃσιν.
                </div>
<div class="poetry-line">τῶ καὶ πασάων προφερεστάτη ἔπλετο νηῶν,
                </div>
<div class="poetry-line">ὅσσαι ὑπ᾽ εἰρεσίῃσιν ἐπειρήσαντο θαλάσσης.
                </div>
<div class="poetry-line">Φλίας δ᾽ αὖτ᾽ ἐπὶ τοῖσιν Ἀραιθυρέηθεν ἵκανεν,
                </div>
<div class="poetry-line">ἔνθ᾽ ἀφνειὸς ἔναιε Διωνύσοιο ἕκητι,
                </div>
<div class="poetry-line">πατρὸς ἑοῦ, πηγῇσιν ἐφέστιος Ἀσωποῖο.
                </div>
<div class="poetry-line">Ἀργόθεν αὖ Ταλαὸς καὶ Ἀρήιος, υἷε Βίαντος,
                </div>
<div class="poetry-line">ἤλυθον ἴφθιμός τε Λεώδοκος, οὓς τέκε Πηρὼ
                </div>
<div class="poetry-line">Νηληίς: τῆς δ᾽ ἀμφὶ δύην ἐμόγησε βαρεῖαν
                </div>
<div class="poetry-line">Αἰολίδης σταθμοῖσιν ἐν Ἰφίκλοιο Μελάμπους.
                </div>
<div class="poetry-line">οὐδὲ μὲν οὐδὲ βίην κρατερόφρονος Ἡρακλῆος
                </div>
<div class="poetry-line">πευθόμεθ᾽ Αἰσονίδαο λιλαιομένου ἀθερίξαι.
                </div>
<div class="poetry-line">ἀλλ᾽ ἐπεὶ ἄιε βάξιν ἀγειρομένων ἡρώων,
                </div>
<div class="poetry-line">νεῖον ἀπ᾽ Ἀρκαδίης Λυρκήιον Ἄργος ἀμείψας
                </div>
<div class="poetry-line">τὴν ὁδόν, ᾗ ζωὸν φέρε κάπριον, ὅς ῥ᾽ ἐνὶ βήσσῃς
                </div>
<div class="poetry-line">φέρβετο Λαμπείης, Ἐρυμάνθιον ἂμ μέγα τῖφος,
                </div>
<div class="poetry-line">τὸν μὲν ἐνὶ πρώτῃσι Μυκηναίων ἀγορῇσιν
                </div>
<div class="poetry-line">δεσμοῖς ἰλλόμενον μεγάλων ἀπεθήκατο νώτων:
                </div>
<div class="poetry-line">αὐτὸς δ᾽ ᾗ ἰότητι παρὲκ νόον Εὐρυσθῆος
                </div>
<div class="poetry-line">ὡρμήθη: σὺν καί οἱ Ὕλας κίεν, ἐσθλὸς ὀπάων,
                </div>
<div class="poetry-line">πρωθήβης, ἰῶν τε φορεὺς φύλακός τε βιοῖο.
                </div>
<div class="poetry-line">τῷ δ᾽ ἐπὶ δὴ θείοιο κίεν Δαναοῖο γενέθλη,
                </div>
<div class="poetry-line">Ναύπλιος. ἦ γὰρ ἔην Κλυτονήου Ναυβολίδαο:
                </div>
<div class="poetry-line">Ναύβολος αὖ Λέρνου: Λέρνον γε μὲν ἴδμεν ἐόντα
                </div>
<div class="poetry-line">Προίτου Ναυπλιάδαο: Ποσειδάωνι δὲ κούρη.
                </div>
<div class="poetry-line">πρίν ποτ᾽ Ἀμυμώνη Δαναῒς τέκεν εὐνηθεῖσα
                </div>
<div class="poetry-line">Ναύπλιον, ὃς περὶ πάντας ἐκαίνυτο ναυτιλίῃσιν.
                </div>
<div class="poetry-line">Ἴδμων δ᾽ ὑστάτιος μετεκίαθεν, ὅσσοι ἔναιον
                </div>
<div class="poetry-line">Ἄργος, ἐπεὶ δεδαὼς τὸν ἑὸν μόρον οἰωνοῖσιν
                </div>
<div class="poetry-line">ἤιε, μή οἱ δῆμος ἐυκλείης ἀγάσαιτο.
                </div>
<div class="poetry-line">οὐ μὲν ὅγ᾽ ἦεν Ἄβαντος ἐτήτυμον, ἀλλά μιν αὐτὸς
                </div>
<div class="poetry-line">γείνατο κυδαλίμοις ἐναρίθμιον Αἰολίδῃσιν
                </div>
<div class="poetry-line">Λητοΐδης: αὐτὸς δὲ θεοπροπίας ἐδίδαξεν
                </div>
<div class="poetry-line">οἰωνούς τ᾽ ἀλέγειν ἠδ᾽ ἔμπυρα σήματ᾽ ἰδέσθαι.
                </div>
<div class="poetry-line">καὶ μὴν Αἰτωλὶς κρατερὸν Πολυδεύκεα Λήδη
                </div>
<div class="poetry-line">Κάστορά τ᾽ ὠκυπόδων ὦρσεν δεδαημένον ἵππων
                </div>
<div class="poetry-line">Σπάρτηθεν: τοὺς δ᾽ ἥγε δόμοις ἔνι Τυνδαρέοιο
                </div>
<div class="poetry-line">τηλυγέτους ὠδῖνι μιῇ τέκεν: οὐδ᾽ ἀπίθησεν
                </div>
<div class="poetry-line">νισσομένοις: Ζηνὸς γὰρ ἐπάξια μήδετο λέκτρων.
                </div>
<div class="poetry-line">οἵ τ᾽ Ἀφαρητιάδαι Λυγκεὺς καὶ ὑπέρβιος Ἴδας
                </div>
<div class="poetry-line">Ἀρήνηθεν ἔβαν, μεγάλῃ περιθαρσέες ἀλκῇ
                </div>
<div class="poetry-line">ἀμφότεροι: Λυγκεὺς δὲ καὶ ὀξυτάτοις ἐκέκαστο
                </div>
<div class="poetry-line">ὄμμασιν, εἰ ἐτεόν γε πέλει κλέος, ἀνέρα κεῖνον
                </div>
<div class="poetry-line">ῥηιδίως καὶ νέρθε κατὰ χθονὸς αὐγάζεσθαι.
</div>
<div class="poetry-line">σὺν δὲ Περικλύμενος Νηλήιος ὦρτο νέεσθαι,
                </div>
<div class="poetry-line">πρεσβύτατος παίδων, ὅσσοι Πύλῳ ἐξεγένοντο
                </div>
<div class="poetry-line">Νηλῆος θείοιο: Ποσειδάων δέ οἱ ἀλκὴν
                </div>
<div class="poetry-line">δῶκεν ἀπειρεσίην ἠδ᾽ ὅττι κεν ἀρήσαιτο
                </div>
<div class="poetry-line">μαρνάμενος, τὸ πέλεσθαι ἐνὶ ξυνοχῇ πολέμοιο.
                </div>
<div class="poetry-line">καὶ μὴν Ἀμφιδάμας Κηφεύς τ᾽ ἴσαν Ἀρκαδίηθεν,
                </div>
<div class="poetry-line">οἳ Τεγέην καὶ κλῆρον Ἀφειδάντειον ἔναιον,
                </div>
<div class="poetry-line">υἷε δύω Ἀλεοῦ: τρίτατός γε μὲν ἕσπετ᾽ ἰοῦσιν
                </div>
<div class="poetry-line">Ἀγκαῖος, τὸν μέν ῥα πατὴρ Λυκόοργος ἔπεμπεν,
                </div>
<div class="poetry-line">τῶν ἄμφω γνωτὸς προγενέστερος. ἀλλ᾽ ὁ μὲν ἤδη
                </div>
<div class="poetry-line">γηράσκοντ᾽ Ἀλεὸν λίπετ᾽ ἂμ πόλιν ὄφρα κομίζοι,
                </div>
<div class="poetry-line">παῖδα δ᾽ ἑὸν σφετέροισι κασιγνήτοισιν ὄπασσεν.
                </div>
<div class="poetry-line">βῆ δ᾽ ὅγε Μαιναλίης ἄρκτου δέρος, ἀμφίτομόν τε
                </div>
<div class="poetry-line">δεξιτερῇ πάλλων πέλεκυν μέγαν. ἔντεα γάρ οἱ
                </div>
<div class="poetry-line">πατροπάτωρ Ἀλεὸς μυχάτῃ ἐνέκρυψε καλιῇ,
                </div>
<div class="poetry-line">αἴ κέν πως ἔτι καὶ τὸν ἐρητύσειε νέεσθαι.
                </div>
<div class="poetry-line">βῆ δὲ καὶ Αὐγείης, ὃν δὴ φάτις Ἠελίοιο
                </div>
<div class="poetry-line">ἔμμεναι: Ἠλείοισι δ᾽ ὅγ᾽ ἀνδράσιν ἐμβασίλευεν,
                </div>
<div class="poetry-line">ὄλβῳ κυδιόων: μέγα δ᾽ ἵετο Κολχίδα γαῖαν
                </div>
<div class="poetry-line">αὐτόν̣̣τ᾽ Αἰήτην ἰδέειν σημάντορα Κόλχων.
                </div>
<div class="poetry-line">Ἀστέριος δὲ καὶ Ἀμφίων Ὑπερασίου υἷες
                </div>
<div class="poetry-line">Πελλήνης ἀφίκανον Ἀχαιίδος, ἥν ποτε Πέλλης
                </div>
<div class="poetry-line">πατροπάτωρ ἐπόλισσεν ἐπ᾽ ὀφρύσιν Αἰγιαλοῖο.
                </div>
<div class="poetry-line">Ταίναρον αὖτ᾽ ἐπὶ τοῖσι λιπὼν Εὔφημος ἵκανεν,
                </div>
<div class="poetry-line">τόν ῥα Ποσειδάωνι ποδωκηέστατον ἄλλων
                </div>
<div class="poetry-line">Εὐρώπη Υιτυοῖο μεγασθενέος τέκε κούρη.
                </div>
<div class="poetry-line">κεῖνος ἀνὴρ καὶ πόντου ἐπὶ γλαυκοῖο θέεσκεν
                </div>
<div class="poetry-line">οἴδματος, οὐδὲ θοοὺς βάπτεν πόδας, ἀλλ᾽ ὅσον ἄκροις
                </div>
<div class="poetry-line">ἴχνεσι τεγγόμενος διερῇ πεφόρητο κελεύθῳ.
                </div>
<div class="poetry-line">καὶ δ᾽ ἄλλω δύο παῖδε Ποσειδάωνος ἵκοντο:
                </div>
<div class="poetry-line">ἤτοι ὁ μὲν πτολίεθρον ἀγαυοῦ Μιλήτοιο
                </div>
<div class="poetry-line">νοσφισθεὶς Ἐργῖνος, ὁ δ᾽ Ἰμβρασίης ἕδος Ἥρης,
                </div>
<div class="poetry-line">παρθενίην, Ἀγκαῖος ὑπέρβιος: ἴστορε δ᾽ ἄμφω
                </div>
<div class="poetry-line">ἠμὲν ναυτιλίης ἠδ᾽ ἄρεος εὐχετόωντο.
                </div>
<div class="poetry-line">Οἰνεΐδης δ᾽ ἐπὶ τοῖσιν ἀφορμηθεὶς Καλυδῶνος
                </div>
<div class="poetry-line">ἀλκήεις Μελέαγρος ἀνήλυθε, Λαοκόων τε,
                </div>
<div class="poetry-line">Λαοκόων Οἰνῆος ἀδελφεός, οὐ μὲν ἰῆς γε
                </div>
<div class="poetry-line">μητέρος: ἀλλά ἑ θῆσσα γυνὴ τέκε: τὸν μὲν ἄρ᾽ Οἰνεὺς
                </div>
<div class="poetry-line">ἤδη γηραλέον κοσμήτορα παιδὸς ἴαλλεν:
                </div>
<div class="poetry-line">ὧδ᾽ ἔτι κουρίζων περιθαρσέα δῦνεν ὅμιλον
                </div>
<div class="poetry-line">ἡρώων. τοῦ δ᾽ οὔτιν᾽ ὑπέρτερον ἄλλον ὀίω,
                </div>
<div class="poetry-line">νόσφιν γ᾽ Ἡρακλῆος, ἐπελθέμεν, εἴ κ᾽ ἔτι μοῦνον
                </div>
<div class="poetry-line">αὖθι μένων λυκάβαντα μετετράφη Αἰτωλοῖσιν.
                </div>
<div class="poetry-line">καὶ μήν οἱ μήτρως αὐτὴν ὁδόν, εὖ μὲν ἄκοντι,
                </div>
<div class="poetry-line">εὖ δὲ καὶ ἐν σταδίῃ δεδαημένος ἀντιφέρεσθαι,
                </div>
<div class="poetry-line">Θεστιάδης Ἴφικλος ἐφωμάρτησε κιόντι.
                </div>
<div class="poetry-line">σὺν δὲ Παλαιμόνιος Λέρνου πάις Ὠλενίοιο,
                </div>
<div class="poetry-line">Λέρνου ἐπίκλησιν, γενεήν γε μὲν Ἡφαίστοιο:
                </div>
<div class="poetry-line">τούνεκ᾽ ἔην πόδα σιφλός: ἀτὰρ δέμας οὔ κέ τις ἔτλη
                </div>
<div class="poetry-line">ἠνορέην τ᾽ ὀνόσασθαι, ὃ καὶ μεταρίθμιος ἦεν
                </div>
<div class="poetry-line">πᾶσιν ἀριστήεσσιν, Ἰήσονι κῦδος ἀέξων. </div>
<div class="poetry-line">ἐκ δ᾽ ἄρα Φωκήων κίεν Ἴφιτος Ὀρνυτίδαο
                </div>
<div class="poetry-line">Ναυβόλου ἐκγεγαώς: ξεῖνος δέ οἱ ἔσκε πάροιθεν,
                </div>
<div class="poetry-line">ἦμος ἔβη Πυθώδε θεοπροπίας ἐρεείνων
                </div>
<div class="poetry-line">ναυτιλίης: τόθι γάρ μιν ἑοῖς ὑπέδεκτο δόμοισιν.
                </div>
<div class="poetry-line">Ζήτης αὖ Κάλαΐς τε Βορήιοι υἷες ἵκοντο,
                </div>
<div class="poetry-line">οὕς ποτ᾽ Ἐρεχθηὶς Βορέῃ τέκεν Ὠρείθυια
                </div>
<div class="poetry-line">ἐσχατιῇ Θρῄκης δυσχειμέρου: ἔνθ᾽ ἄρα τήνγε
                </div>
<div class="poetry-line">Θρηίκιος Βορέης ἀνερέψατο Κεκροπίηθεν
                </div>
<div class="poetry-line">Ἰλισσοῦ προπάροιθε χορῷ ἔνι δινεύουσαν.
                </div>
<div class="poetry-line">καί μιν ἄγων ἕκαθεν, Σαρπηδονίην ὅθι πέτρην
                </div>
<div class="poetry-line">κλείουσιν, ποταμοῖο παρὰ ῥόον Ἐργίνοιο,
                </div>
<div class="poetry-line">λυγαίοις ἐδάμασσε περὶ νεφέεσσι καλύψας.
                </div>
<div class="poetry-line">τὼ μὲν ἐπ᾽ ἀκροτάτοισι ποδῶν ἑκάτερθεν ἐρεμνὰς
                </div>
<div class="poetry-line">σεῖον ἀειρομένω πτέρυγας, μέγα θάμβος ἰδέσθαι,
                </div>
<div class="poetry-line">χρυσείαις φολίδεσσι διαυγέας: ἀμφὶ δὲ νώτοις
                </div>
<div class="poetry-line">κράατος ἐξ ὑπάτοιο καὶ αὐχένος ἔνθα καὶ ἔνθα
                </div>
<div class="poetry-line">κυάνεαι δονέοντο μετὰ πνοιῇσιν ἔθειραι.
                </div>
<div class="poetry-line">οὐδὲ μὲν οὐδ᾽ αὐτοῖο πάις μενέαινεν Ἄκαστος
                </div>
<div class="poetry-line">ἰφθίμου Πελίαο δόμοις ἔνι πατρὸς ἑῆος
                </div>
<div class="poetry-line">μιμνάζειν, Ἄργος τε θεᾶς ὑποεργὸς Ἀθήνης:
                </div>
<div class="poetry-line">ἀλλ᾽ ἄρα καὶ τὼ μέλλον ἐνικρινθῆναι ὁμίλῳ.
                </div>
<div class="poetry-line">τόσσοι ἄρ᾽ Αἰσονίδῃ συμμήστορες ἠγερέθοντο.
                </div>
<div class="poetry-line">τοὺς μὲν ἀριστῆας Μινύας περιναιετάοντες
                </div>
<div class="poetry-line">κίκλησκον μάλα πάντας, ἐπεὶ Μινύαο θυγατρῶν
                </div>
<div class="poetry-line">οἱ πλεῖστοι καὶ ἄριστοι ἀφ᾽ αἵματος εὐχετόωντο
                </div>
<div class="poetry-line">ἔμμεναι: ὧς δὲ καὶ αὐτὸν Ἰήσονα γείνατο μήτηρ
                </div>
<div class="poetry-line">Ἀλκιμέδη, Κλυμένης Μινυηίδος ἐκγεγαυῖα.
                </div>
<div class="poetry-line">αὐτὰρ ἐπεὶ δμώεσσιν ἐπαρτέα πάντ᾽ ἐτέτυκτο,
                </div>
<div class="poetry-line">ὅσσα περ ἐντύνονται ἐπαρτέες ἔνδοθι νῆες,
                </div>
<div class="poetry-line">εὖτ᾽ ἂν ἄγῃ χρέος ἄνδρας ὑπεὶρ ἅλα ναυτίλλεσθαι,
                </div>
<div class="poetry-line">δὴ τότ᾽ ἴσαν μετὰ νῆα δι᾽ ἄστεος, ἔνθα περ ἀκταὶ
                </div>
<div class="poetry-line">κλείονται Παγασαὶ Μαγνήτιδες: ἀμφὶ δὲ λαῶν
                </div>
<div class="poetry-line">πληθὺς σπερχομένων ἄμυδις θέεν: οἱ δὲ φαεινοὶ
                </div>
<div class="poetry-line">ἀστέρες ὣς νεφέεσσι μετέπρεπον: ὧδε δ᾽ ἕκαστος
                </div>
<div class="poetry-line">ἔννεπεν εἰσορόων σὺν τεύχεσιν ἀίσσοντας:
                </div>
<div class="poetry-line"></div>
<div class="poetry-line">ἡρώων γαίης Παναχαιίδος ἔκτοθι βάλλει;
                </div>
<div class="poetry-line">αὐτῆμάρ κε δόμους ὀλοῷ πυρὶ δῃώσειαν
                </div>
<div class="poetry-line">Αἰήτεω, ὅτε μή σφιν ἑκὼν δέρος ἐγγυαλίξῃ.
                </div>
<div class="poetry-line">ἀλλ᾽ οὐ φυκτὰ κέλευθα, πόνος δ᾽ ἄπρηκτος ἰοῦσιν.</div>
<div class="poetry-line">ὧς φάσαν ἔνθα καὶ ἔνθα κατὰ πτόλιν: αἱ δὲ γυναῖκες
                </div>
<div class="poetry-line">πολλὰ μάλ᾽ ἀθανάτοισιν ἐς αἰθέρα χεῖρας ἄειρον,
                </div>
<div class="poetry-line">εὐχόμεναι νόστοιο τέλος θυμηδὲς ὀπάσσαι.
                </div>
<div class="poetry-line">ἄλλη δ᾽ εἰς ἑτέρην ὀλοφύρετο δακρυχέουσα:
                </div>
<div class="poetry-line"></div>
<div class="poetry-line">ἤλυθεν, οὐδ᾽ ἐτέλεσσας ἐπ᾽ ἀγλαΐῃ βιότοιο.
                </div>
<div class="poetry-line">Αἴσων αὖ μέγα δή τι δυσάμμορος. ἦ τέ οἱ ἦεν
                </div>
<div class="poetry-line">βέλτερον, εἰ τὸ πάροιθεν ἐνὶ κτερέεσσιν ἐλυσθεὶς
                </div>
<div class="poetry-line">νειόθι γαίης κεῖτο, κακῶν ἔτι νῆις ἀέθλων.
                </div>
<div class="poetry-line">ὡς ὄφελεν καὶ Φρίξον, ὅτ᾽ ὤλετο παρθένος Ἕλλη,
                </div>
<div class="poetry-line">κῦμα μέλαν κριῷ ἅμ᾽ ἐπικλύσαι: ἀλλὰ καὶ αὐδὴν
                </div>
<div class="poetry-line">ἀνδρομέην προέηκε κακὸν τέρας, ὥς κεν ἀνίας
                </div>
<div class="poetry-line">Ἀλκιμέδῃ μετόπισθε καὶ ἄλγεα μυρία θείη.</div>
<div class="poetry-line">αἱ μὲν ἄρ᾽ ὧς ἀγόρευον ἐπὶ προμολῇσι κιόντων.
                </div>
<div class="poetry-line">ἤδη δὲ δμῶές τε πολεῖς δμωαί τ᾽ ἀγέροντο:
                </div>
<div class="poetry-line">μήτηρ δ᾽ ἀμφ᾽ αὐτὸν βεβολημένη. ὀξὺ δ᾽ ἑκάστην
                </div>
<div class="poetry-line">δῦνεν ἄχος: σὺν δέ σφι πατὴρ ὀλοῷ ὑπὸ γήραι
                </div>
<div class="poetry-line">ἐντυπὰς ἐν λεχέεσσι καλυψάμενος γοάασκεν.
                </div>
<div class="poetry-line">αὐτὰρ ὁ τῶν μὲν ἔπειτα κατεπρήυνεν ἀνίας
                </div>
<div class="poetry-line">θαρσύνων, δμώεσσι δ᾽ ἀρήια τεύχε᾽ ἀείρειν
                </div>
<div class="poetry-line">πέφραδεν: οἱ δέ τε σῖγα κατηφέες ἠείροντο.
                </div>
<div class="poetry-line">μήτηρ δ᾽ ὡς τὰ πρῶτ᾽ ἐπεχεύατο πήχεε παιδί,
                </div>
<div class="poetry-line">ὧς ἔχετο κλαίουσ᾽ ἀδινώτερον, ἠύτε κούρη
                </div>
<div class="poetry-line">οἰόθεν ἀσπασίως πολιὴν τροφὸν ἀμφιπεσοῦσα
                </div>
<div class="poetry-line">μύρεται, ᾗ οὐκ εἰσὶν ἔτ᾽ ἄλλοι κηδεμονῆες,
                </div>
<div class="poetry-line">ἀλλ᾽ ὑπὸ μητρυιῇ βίοτον βαρὺν ἡγηλάζει:
                </div>
<div class="poetry-line">καί ἑ νέον πολέεσσιν ὀνείδεσιν ἐστυφέλιξεν,
                </div>
<div class="poetry-line">τῇ δέ τ᾽ ὀδυρομένῃ δέδεται κέαρ ἔνδοθεν ἄτῃ,
                </div>
<div class="poetry-line">οὐδ᾽ ἔχει ἐκφλύξαι τόσσον γόον, ὅσσον ὀρεχθεῖ:
                </div>
<div class="poetry-line">ὧς ἀδινὸν κλαίεσκεν ἑὸν παῖδ᾽ ἀγκὰς ἔχουσα
                </div>
<div class="poetry-line">Ἀλκιμέδη, καὶ τοῖον ἔπος φάτο κηδοσύνῃσιν:
                </div>
<div class="poetry-line"></div>
<div class="poetry-line">δειλὴ ἐγὼ Πελίαο κακὴν βασιλῆος ἐφετμήν,
                </div>
<div class="poetry-line">αὐτίκ᾽ ἀπὸ ψυχὴν μεθέμεν, κηδέων τε λαθέσθαι,
                </div>
<div class="poetry-line">ὄφρ᾽ αὐτός με τεῇσι φίλαις ταρχύσαο χερσίν,
                </div>
<div class="poetry-line">τέκνον ἐμόν: τὸ γὰρ οἶον ἔην ἔτι λοιπὸν ἐέλδωρ
                </div>
<div class="poetry-line">ἐκ σέθεν, ἄλλα δὲ πάντα πάλαι θρεπτήρια πέσσω.
                </div>
<div class="poetry-line">νῦν γε μὲν ἡ τὸ πάροιθεν Ἀχαιιάδεσσιν ἀγητὴ
                </div>
<div class="poetry-line">δμωὶς ὅπως κενεοῖσι λελείψομαι ἐν μεγάροισιν,
                </div>
<div class="poetry-line">σεῖο πόθῳ μινύθουσα δυσάμμορος, ᾧ ἔπι πολλὴν
                </div>
<div class="poetry-line">ἀγλαΐην καὶ κῦδος ἔχον πάρος, ᾧ ἔπι μούνῳ
                </div>
<div class="poetry-line">μίτρην πρῶτον ἔλυσα καὶ ὕστατον. ἔξοχα γάρ μοι
                </div>
<div class="poetry-line">Εἰλείθυια θεὰ πολέος ἐμέγηρε τόκοιο.
                </div>
<div class="poetry-line">ᾤ μοι ἐμῆς ἄτης: τὸ μὲν οὐδ᾽ ὅσον, οὐδ᾽ ἐν ὀνείρῳ
                </div>
<div class="poetry-line">ὠισάμην, εἰ Φρίξος ἐμοὶ κακὸν ἔσσετ᾽ ἀλύξας.</div>
<div class="poetry-line">ὧς ἥγε στενάχουσα κινύρετο: ταὶ δὲ γυναῖκες
                </div>
<div class="poetry-line">ἀμφίπολοι γοάασκον ἐπισταδόν: αὐτὰρ ὁ τήνγε
                </div>
<div class="poetry-line">μειλιχίοις ἐπέεσσι παρηγορέων προσέειπεν:
                </div>
<div class="poetry-line"></div>
<div class="poetry-line">ὧδε λίην, ἐπεὶ οὐ μὲν ἐρητύσεις κακότητος
                </div>
<div class="poetry-line">δάκρυσιν, ἀλλ᾽ ἔτι κεν καὶ ἐπ᾽ ἄλγεσιν ἄλγος ἄροιο.
                </div>
<div class="poetry-line">πήματα γάρ τ᾽ ἀίδηλα θεοὶ θνητοῖσι ϝέμουσιν,
                </div>
<div class="poetry-line">τῶν μοῖραν κατὰ θυμὸν ἀνιάζουσά περ ἔμπης
                </div>
<div class="poetry-line">τλῆθι φέρειν: θάρσει δὲ συνημοσύνῃσιν Ἀθήνης,
                </div>
<div class="poetry-line">ἠδὲ θεοπροπίοισιν, ἐπεὶ μάλα δεξιὰ Φοῖβος
                </div>
<div class="poetry-line">ἔχρη, ἀτὰρ μετέπειτά γ᾽ ἀριστήων ἐπαρωγῇ.
                </div>
<div class="poetry-line">ἀλλὰ σὺ μὲν νῦν αὖθι μετ᾽ ἀμφιπόλοισιν ἕκηλος
                </div>
<div class="poetry-line">μίμνε δόμοις, μηδ᾽ ὄρνις ἀεικελίη πέλε νηί:
                </div>
<div class="poetry-line">κεῖσε δ᾽ ὁμαρτήσουσιν ἔται δμῶές τε κιόντι.</div>
<div class="poetry-line">ἦ, καὶ ὁ μὲν προτέρωσε δόμων ἐξῶρτο νέεσθαι.
                </div>
<div class="poetry-line">οἷος δ᾽ ἐκ νηοῖο θυώδεος εἶσιν Ἀπόλλων
                </div>
<div class="poetry-line">δῆλον ἀν᾽ ἠγαθέην, ἠὲ Κλάρον, ἢ ὅγε Πυθώ,
                </div>
<div class="poetry-line">ἢ Αυκίην εὐρεῖαν, ἐπὶ Ξάνθοιο ῥοῇσιν,
                </div>
<div class="poetry-line">τοῖος ἀνὰ πληθὺν δήμου κίεν: ὦρτο δ᾽ ἀυτὴ
                </div>
<div class="poetry-line">κεκλομένων ἄμυδις. τῷ δὲ ξύμβλητο γεραιὴ
                </div>
<div class="poetry-line">Ἰφιὰς Ἀρτέμιδος πολιηόχου ἀρήτειρα,
                </div>
<div class="poetry-line">καί μιν δεξιτερῆς χειρὸς κύσεν, οὐδέ τι φάσθαι
                </div>
<div class="poetry-line">ἔμπης ἱεμένη δύνατο, προθέοντος ὁμίλου:
                </div>
<div class="poetry-line">ἀλλ᾽ ἡ μὲν λίπετ᾽ αὖθι παρακλιδόν, οἷα γεραιὴ
                </div>
<div class="poetry-line">ὁπλοτέρων, ὁ δὲ πολλὸν ἀποπλαγχθεὶς ἐλιάσθη.
</div>
<div class="poetry-line">αὐτὰρ ἐπεί ῥα πόληος ἐυδμήτους λίπ᾽ ἀγυιάς,
                </div>
<div class="poetry-line">ἀκτὴν δ᾽ ἵκανεν Παγασηίδα, τῇ μιν ἑταῖροι
                </div>
<div class="poetry-line">δειδέχατ᾽, Ἀργῴῃ ἄμυδις παρὰ νηὶ μένοντες.
                </div>
<div class="poetry-line">στῆ δ᾽ ἄρ᾽ ἐπὶ προμολῇς: οἱ δ᾽ ἀντίοι ἠγερέθοντο.
                </div>
<div class="poetry-line">ἐς δ᾽ ἐνόησαν Ἄκαστον ὁμῶς Ἄργον τε πόληος
                </div>
<div class="poetry-line">νόσφι καταβλώσκοντας, ἐθάμβησαν δ᾽ ἐσιδόντες
                </div>
<div class="poetry-line">πασσυδίῃ Πελίαο παρὲκ νόον ἰθύοντας.
                </div>
<div class="poetry-line">δέρμα δ᾽ ὁ μὲν ταύροιο ποδηνεκὲς ἀμφέχετ᾽ ὤμους
                </div>
<div class="poetry-line">Ἄργος Ἀρεστορίδης λάχνῃ μέλαν: αὐτὰρ ὁ καλὴν
                </div>
<div class="poetry-line">δίπλακα, τήν οἱ ὄπασσε κασιγνήτη Πελόπεια.
                </div>
<div class="poetry-line">ἀλλ᾽ ἔμπης τὼ μέν τε διεξερέεσθαι ἕκαστα
                </div>
<div class="poetry-line">ἔσχετο: τοὺς δ᾽ ἀγορήνδε συνεδριάασθαι ἄνωγεν.
                </div>
<div class="poetry-line">αὐτοῦ δ᾽ ἰλλομένοις ἐπὶ λαίφεσιν, ἠδὲ καὶ ἱστῷ
                </div>
<div class="poetry-line">κεκλιμένῳ μάλα πάντες ἐπισχερὼ ἑδριόωντο.
                </div>
<div class="poetry-line">τοῖσιν δ᾽ Αἴσονος υἱὸς ἐυφρονέων μετέειπεν:
                </div>
<div class="poetry-line"></div>
<div class="poetry-line">--πάντα γὰρ εὖ κατὰ κόσμον--ἐπαρτέα κεῖται ἰοῦσιν.
                </div>
<div class="poetry-line">τῶ οὐκ ἂν δηναιὸν ἐχοίμεθα τοῖο ἕκητι
                </div>
<div class="poetry-line">ναυτιλίης, ὅτε μοῦνον ἐπιπνεύσουσιν ἀῆται.
                </div>
<div class="poetry-line">ἀλλά, φίλοι,--ξυνὸς γὰρ ἐς Ἑλλάδα νόστος ὀπίσσω,
                </div>
<div class="poetry-line">ξυναὶ δ᾽ ἄμμι πέλονται ἐς Αἰήταο κέλευθοι--
                </div>
<div class="poetry-line">τούνεκα νῦν τὸν ἄριστον ἀφειδήσαντες ἕλεσθε
                </div>
<div class="poetry-line">ὄρχαμον ἡμείων, ᾧ κεν τὰ ἕκαστα μέλοιτο,
                </div>
<div class="poetry-line">νείκεα συνθεσίας τε μετὰ ξείνοισι βαλέσθαι.</div>
<div class="poetry-line">ὧς φάτο: πάπτηναν δὲ νέοι θρασὺν Ἡρακλῆα
                </div>
<div class="poetry-line">ἥμενον ἐν μέσσοισι: μιῇ δέ ἑ πάντες ἀυτῇ
                </div>
<div class="poetry-line">σημαίνειν ἐπέτελλον: ὁ δ᾽ αὐτόθεν, ἔνθα περ ἧστο,
                </div>
<div class="poetry-line">δεξιτερὴν ἀνὰ χεῖρα τανύσσατο φώνησέν τε:
                </div>
<div class="poetry-line"></div>
<div class="poetry-line">πείσομαι: ὥστε καὶ ἄλλον ἀναστήσεσθαι ἐρύξω.
                </div>
<div class="poetry-line">αὐτός, ὅτις ξυνάγειρε, καὶ ἀρχεύοι ὁμάδοιο.</div>
<div class="poetry-line">ἦ ῥα μέγα φρονέων, ἐπὶ δ᾽ ᾔνεον, ὡς ἐκέλευεν
                </div>
<div class="poetry-line">Ἡρακλέης: ἀνὰ δ᾽ αὐτὸς ἀρήιος ὤρνυτ᾽ Ἰήσων
                </div>
<div class="poetry-line">γηθόσυνος, καὶ τοῖα λιλαιομένοις ἀγόρευεν:
                </div>
<div class="poetry-line"></div>
<div class="poetry-line">μηκέτ᾽ ἔπειθ᾽, ὡς καὶ πρίν, ἐρητύοιτο κέλευθα.
                </div>
<div class="poetry-line">νῦν γε μὲν ἤδη Φοῖβον ἀρεσσάμενοι θυέεσσιν
                </div>
<div class="poetry-line">δαῖτ᾽ ἐντυνώμεσθα παρασχεδόν. ὄφρα δ᾽ ἴωσιν
                </div>
<div class="poetry-line">δμῶες ἐμοὶ σταθμῶν σημάντορες, οἷσι μέμηλεν
                </div>
<div class="poetry-line">δεῦρο βόας ἀγέληθεν ἐὺ κρίναντας ἐλάσσαι,
                </div>
<div class="poetry-line">τόφρα κε νῆ᾽ ἐρύσαιμεν ἔσω ἁλός, ὅπλα δὲ πάντα
                </div>
<div class="poetry-line">ἐνθέμενοι πεπάλαχθε κατὰ κληῖδας ἐρετμά.
                </div>
<div class="poetry-line">τείως δ᾽ αὖ καὶ βωμὸν ἐπάκτιον Ἐμβασίοιο
                </div>
<div class="poetry-line">θείομεν Ἀπόλλωνος, ὅ μοι χρείων ὑπέδεκτο
                </div>
<div class="poetry-line">σημανέειν δείξειν τε πόρους ἁλός, εἴ κε θυηλαῖς
                </div>
<div class="poetry-line">οὗ ἕθεν ἐξάρχωμαι ἀεθλεύων βασιλῆι.</div>
<div class="poetry-line">η ῥα, καὶ εἰς ἔργον πρῶτος τράπεθ̓: οἱ δ᾽ ἐπανέσταν
                </div>
<div class="poetry-line">πειθόμενοι: ἀπὸ δ᾽ εἵματ᾽ ἐπήτριμα νηήσαντο
                </div>
<div class="poetry-line">λείῳ ἐπὶ πλαταμῶνι, τὸν οὐκ ἐπέβαλλε θάλασσα
                </div>
<div class="poetry-line">κύμασι, χειμερίη δὲ πάλαι ἀποέκλυσεν ἅλμη.
                </div>
<div class="poetry-line">νῆα δ᾽ ἐπικρατέως Ἄργου ὑποθημοσύνῃσιν
                </div>
<div class="poetry-line">ἔζωσαν πάμπρωτον ἐυστρεφεῖ ἔνδοθεν ὅπλῳ
                </div>
<div class="poetry-line">τεινάμενοι ἑκάτερθεν, ἵν᾽ εὖ ἀραροίατο γόμφοις
                </div>
<div class="poetry-line">δούρατα καὶ ῥοθίοιο βίην ἔχοι ἀντιόωσαν.
                </div>
<div class="poetry-line">σκάπτον δ᾽ αἶψα κατ᾽ εὖρος ὅσον περιβάλλετο χῶρον,
                </div>
<div class="poetry-line">ἠδὲ κατὰ πρῴραν εἴσω ἁλὸς ὁσσάτιόν περ
                </div>
<div class="poetry-line">ἑλκομένη χείρεσσιν ἐπιδραμέεσθαι ἔμελλεν.
                </div>
<div class="poetry-line">αἰεὶ δὲ προτέρω χθαμαλώτερον ἐξελάχαινον
                </div>
<div class="poetry-line">στείρης, ἐν δ᾽ ὁλκῷ ξεστὰς στορέσαντο φάλαγγας:
                </div>
<div class="poetry-line">τὴν δὲ κατάντη κλῖναν ἐπὶ πρώτῃσι φάλαγξιν,
                </div>
<div class="poetry-line">ὥς κεν ὀλισθαίνουσα δι᾽ αὐτάων φορέοιτο.
                </div>
<div class="poetry-line">ὕψι δ᾽ ἄρ᾽ ἔνθα καὶ ἔνθα μεταστρέψαντες ἐρετμὰ
                </div>
<div class="poetry-line">πήχυιον προύχοντα περὶ σκαλμοῖσιν ἔδησαν.
                </div>
<div class="poetry-line">τῶν δ᾽ ἐναμοιβαδὶς αὐτοὶ ἐνέσταθεν ἀμφοτέρωθεν,
                </div>
<div class="poetry-line">στέρνα θ᾽ ὁμοῦ καὶ χεῖρας ἐπήλασαν. ἐν δ᾽ ἄρα Τῖφυς
                </div>
<div class="poetry-line">βήσαθ᾽, ἵν᾽ ὀτρύνειε νέους κατὰ καιρὸν ἐρύσσαι:
                </div>
<div class="poetry-line">κεκλόμενος δ᾽ ἤυσε μάλα μέγα: τοὶ δὲ παρᾶσσον
                </div>
<div class="poetry-line">ᾧ κράτεϊ βρίσαντες ἰῇ στυφέλιξαν ἐρωῇ
                </div>
<div class="poetry-line">νειόθεν ἐξ ἕδρης, ἐπὶ δ᾽ ἐρρώσαντο πόδεσσιν
                </div>
<div class="poetry-line">προπροβιαζόμενοι: ἡ δ᾽ ἕσπετο Πηλιὰς Ἀργὼ
                </div>
<div class="poetry-line">ῥίμφα μάλ᾽: οἱ δ᾽ ἑκάτερθεν ἐπίαχον ἀίσσοντες.
                </div>
<div class="poetry-line">αἱ δ᾽ ἄρ᾽ ὑπὸ τρόπιδι στιβαρῇ στενάχοντο φάλαγγες
                </div>
<div class="poetry-line">τριβόμεναι περὶ δέ σφιν ἀιδνὴ κήκιε λιγνὺς
                </div>
<div class="poetry-line">βριθοσύνῃ, κατόλισθε δ᾽ ἔσω ἁλός: οἱ δέ μιν αὖθι
                </div>
<div class="poetry-line">ἂψ ἀνασειράζοντες ἔχον προτέρωσε κιοῦσαν.
                </div>
<div class="poetry-line">σκαλμοῖς δ᾽ ἀμφὶς ἐρετμὰ κατήρτυον: ἐν δέ οἱ ἱστὸν
                </div>
<div class="poetry-line">λαίφεά τ᾽ εὐποίητα καὶ ἁρμαλιὴν ἐβάλοντο.
</div>
<div class="poetry-line">αὐτὰρ ἐπεὶ τὰ ἕκαστα περιφραδέως ἀλέγυναν,
                </div>
<div class="poetry-line">κληῖδας μὲν πρῶτα πάλῳ διεμοιρήσαντο,
                </div>
<div class="poetry-line">ἄνδρ᾽ ἐντυναμένω δοιὼ μίαν: ἐκ δ᾽ ἄρα μέσσην
                </div>
<div class="poetry-line">ᾕρεον Ἡρακλῆι καὶ ἡρώων ἄτερ ἄλλων
                </div>
<div class="poetry-line">Ἀγκαίῳ, Τεγέης ὅς ῥα πτολίεθρον ἔναιεν.
                </div>
<div class="poetry-line">τοῖς μέσσην οἴοισιν ἀπὸ κληῖδα λίποντο
                </div>
<div class="poetry-line">αὔτως, οὔτι πάλῳ: ἐπὶ δ᾽ ἔτρεπον αἰνήσαντες
                </div>
<div class="poetry-line">Τῖφυν ἐυστείρης οἰήια νηὸς ἔρυσθαι.
                </div>
<div class="poetry-line">ἔνθεν δ᾽ αὖ λάιγγας ἁλὸς σχεδὸν ὀχλίζοντες
                </div>
<div class="poetry-line">νήεον αὐτόθι βωμὸν ἐπάκτιον Ἀπόλλωνος,
                </div>
<div class="poetry-line">Ἀκτίου Ἐμβασίοιό τ᾽ ἐπώνυμον: ὦκα δέ τοίγε
                </div>
<div class="poetry-line">φιτροὺς ἀζαλέης στόρεσαν καθύπερθεν ἐλαίης.
                </div>
<div class="poetry-line">τείως δ᾽ αὖτ᾽ ἀγέληθεν ἐπιπροέηκαν ἄγοντες
                </div>
<div class="poetry-line">βουκόλοι Αἰσονίδαο δύω βόε. τοὺς δ᾽ ἐρύσαντο
                </div>
<div class="poetry-line">κουρότεροι ἑτάρων βωμοῦ σχεδόν. οἱ δ᾽ ἄρ᾽ ἔπειτα
                </div>
<div class="poetry-line">χέρνιβά τ᾽ οὐλοχύτας τε παρέσχεθον. αὐτὰρ Ἰήσων
                </div>
<div class="poetry-line">εὔχετο κεκλόμενος πατρώιον Ἀπόλλωνα:
                </div>
<div class="poetry-line"></div>
<div class="poetry-line">ἡμετέροιο τοκῆος ἐπώνυμον, ὅς μοι ὑπέστης
                </div>
<div class="poetry-line">Πυθοῖ χρειομένῳ ἄνυσιν καὶ πείραθ᾽ ὁδοῖο
                </div>
<div class="poetry-line">σημανέειν, αὐτὸς γὰρ ἐπαίτιος ἔπλευ ἀέθλων:
                </div>
<div class="poetry-line">αὐτὸς νῦν ἄγε νῆα σὺν ἀρτεμέεσσιν ἑταίροις
                </div>
<div class="poetry-line">κεῖσέ τε καὶ παλίνορσον ἐς Ἑλλάδα. σοὶ δ᾽ ἂν ὀπίσσω
                </div>
<div class="poetry-line">τόσσων, ὅσσοι κεν νοστήσομεν, ἀγλαὰ ταύρων
                </div>
<div class="poetry-line">ἱρὰ πάλιν βωμῷ ἐπιθήσομεν: ἄλλα δὲ Πυθοῖ,
                </div>
<div class="poetry-line">ἄλλα δ᾽ ἐς Ὀρτυγίην ἀπερείσια δῶρα κομίσσω.
                </div>
<div class="poetry-line">νῦν δ᾽ ἴθι, καὶ τήνδ᾽ ἧμιν, Ἑκηβόλε, δέξο θυηλήν,
                </div>
<div class="poetry-line">ἥν τοι τῆσδ᾽ ἐπίβαθρα χάριν προτεθείμεθα νηὸς
                </div>
<div class="poetry-line">πρωτίστην: λύσαιμι δ᾽, ἄναξ, ἐπ᾽ ἀπήμονι μοίρῃ
                </div>
<div class="poetry-line">πείσματα σὴν διὰ μῆτιν: ἐπιπνεύσειε δ᾽ ἀήτης
                </div>
<div class="poetry-line">μείλιχος, ᾧ κ᾽ ἐπὶ πόντον ἐλευσόμεθ᾽ εὐδιόωντες.</div>
<div class="poetry-line">ἦ, καὶ ἅμ᾽ εὐχωλῇ προχύτας βάλε. τὼ δ᾽ ἐπὶ βουσὶν
                </div>
<div class="poetry-line">ζωσάσθην, Ἀγκαῖος ὑπέρβιος, Ἡρακλέης τε.
                </div>
<div class="poetry-line">ἤτοι ὁ μὲν ῥοπάλῳ μέσσον κάρη ἀμφὶ μέτωπα
                </div>
<div class="poetry-line">πλῆξεν, ὁ δ᾽ ἀθρόος αὖθι πεσὼν ἐνερείσατο γαίῃ:
                </div>
<div class="poetry-line">Ἀγκαῖος δ᾽ ἑτέροιο κατὰ πλατὺν αὐχένα κόψας
                </div>
<div class="poetry-line">χαλκείῳ πελέκει κρατεροὺς διέκερσε τένοντας:
                </div>
<div class="poetry-line">ἤριπε δ᾽ ἀμφοτέροισι περιρρηδὴς κεράεσσιν.
                </div>
<div class="poetry-line">τοὺς δ᾽ ἔταροι σφάξαν τε θοῶς, δεῖράν τε βοείας,
                </div>
<div class="poetry-line">κόπτον, δαίτρευόν τε, καὶ ἱερὰ μῆρ᾽ ἐτάμοντο,
                </div>
<div class="poetry-line">κὰδ δ᾽ ἄμυδις τάγε πάντα καλύψαντες πύκα δημῷ
                </div>
<div class="poetry-line">καῖον ἐπὶ σχίζῃσιν: ὁ δ᾽ ἀκρήτους χέε λοιβὰς
                </div>
<div class="poetry-line">Αἰσονίδης, γήθει δὲ σέλας θηεύμενος Ἴδμων
                </div>
<div class="poetry-line">πάντοσε λαμπόμενον θυέων ἄπο τοῖό τε λιγνὺν
                </div>
<div class="poetry-line">πορφυρέαις ἑλίκεσσιν ἐναίσιμον ἀίσσουσαν:
                </div>
<div class="poetry-line">αἶψα δ᾽ ἀπηλεγέως νόον ἔκφατο Λητοΐδαο:
                </div>
<div class="poetry-line"></div>
<div class="poetry-line">ἐνθάδε κῶας ἄγοντας: ἀπειρέσιοι δ᾽ ἐνὶ μέσσῳ
                </div>
<div class="poetry-line">κεῖσέ τε δεῦρό τ᾽ ἔασιν ἀνερχομένοισιν ἄεθλοι.
                </div>
<div class="poetry-line">αὐτὰρ ἐμοὶ θανέειν στυγερῇ ὑπὸ δαίμονος αἴσῃ
                </div>
<div class="poetry-line">τηλόθι που πέπρωται ἐπ᾽ Ἀσίδος ἠπείροιο.
                </div>
<div class="poetry-line">ὧδε κακοῖς δεδαὼς ἔτι καὶ πάρος οἰωνοῖσιν
                </div>
<div class="poetry-line">πότμον ἐμὸν πάτρης ἐξήιον, ὄφρ᾽ ἐπιβαίην
                </div>
<div class="poetry-line">νηός, ἐυκλείη δὲ δόμοις ἐπιβάντι λίπηται.</div>
<div class="poetry-line">ὧς ἄρ᾽ ἔφη: κοῦροι δὲ θεοπροπίης ἀίοντες
                </div>
<div class="poetry-line">νόστῳ μὲν γήθησαν, ἄχος δ᾽ ἕλεν Ἴδμονος αἴσῃ.
                </div>
<div class="poetry-line">ἦμος δ᾽ ἠέλιος σταθερὸν παραμείβεται ἦμαρ,
                </div>
<div class="poetry-line">αἱ δὲ νέον σκοπέλοισιν ὑποσκιόωνται ἄρουραι,
                </div>
<div class="poetry-line">δειελινὸν κλίνοντος ὑπὸ ζόφον ἠελίοιο,
                </div>
<div class="poetry-line">τῆμος ἄρ᾽ ἤδη πάντες ἐπὶ ψαμάθοισι βαθεῖαν
                </div>
<div class="poetry-line">φυλλάδα χευάμενοι πολιοῦ πρόπαρ αἰγιαλοῖο
                </div>
<div class="poetry-line">κέκλινθ᾽ ἑξείης: παρὰ δέ σφισι μυρί᾽ ἔκειτο
                </div>
<div class="poetry-line">εἴδατα, καὶ μέθυ λαρόν, ἀφυσσαμένων προχόῃσιν
                </div>
<div class="poetry-line">οἰνοχόων: μετέπειτα δ᾽ ἀμοιβαδὶς ἀλλήλοισιν
                </div>
<div class="poetry-line">μυθεῦνθ᾽, οἷά τε πολλὰ νέοι παρὰ δαιτὶ καὶ οἴνῳ
                </div>
<div class="poetry-line">τερπνῶς ἑψιόωνται, ὅτ᾽ ἄατος ὕβρις ἀπείη.
                </div>
<div class="poetry-line">ἔνθ᾽ αὖτ᾽ Αἰσονίδης μὲν ἀμήχανος εἰν ἑοῖ αὐτῷ
                </div>
<div class="poetry-line">πορφύρεσκεν ἕκαστα κατηφιόωντι ἐοικώς.
                </div>
<div class="poetry-line">τὸν δ᾽ ἄρ᾽ ὑποφρασθεὶς μεγάλῃ ὀπὶ νείκεσεν Ἴδας:
                </div>
<div class="poetry-line"></div>
<div class="poetry-line">αὔδα ἐνὶ μέσσοισι τεὸν νόον. ἦέ σε δαμνᾷ
                </div>
<div class="poetry-line">τάρβος ἐπιπλόμενον, τό τ᾽ ἀνάλκιδας ἄνδρας ἀτύζει;
                </div>
<div class="poetry-line">ἴστω νῦν δόρυ θοῦρον, ὅτῳ περιώσιον ἄλλων
                </div>
<div class="poetry-line">κῦδος ἐνὶ πτολέμοισιν ἀείρομαι, οὐδέ μ᾽ ὀφέλλει
                </div>
<div class="poetry-line">Ζεὺς τόσον, ὁσσάτιόν περ ἐμὸν δόρυ, μή νύ τι πῆμα
                </div>
<div class="poetry-line">λοίγιον ἔσσεσθαι, μηδ᾽ ἀκράαντον ἄεθλον
                </div>
<div class="poetry-line">Ἴδεω ἑσπομένοιο, καὶ εἰ θεὸς ἀντιόῳτο.
                </div>
<div class="poetry-line">τοῖόν μ᾽ Ἀρήνηθεν ἀοσσητῆρα κομίζεις.</div>
<div class="poetry-line">ἦ, καὶ ἐπισχόμενος πλεῖον δέπας ἀμφοτέρῃσιν
                </div>
<div class="poetry-line">πῖνε χαλίκρητον λαρὸν μέθυ: δεύετο δ᾽ οἴνῳ
                </div>
<div class="poetry-line">χείλεα, κυάνεαί τε γενειάδες: οἱ δ᾽ ὁμάδησαν
                </div>
<div class="poetry-line">πάντες ὁμῶς, Ἴδμων δὲ καὶ ἀμφαδίην ἀγόρευσεν:
                </div>
<div class="poetry-line"></div>
<div class="poetry-line">ἦέ τοι εἰς ἄτην ζωρὸν μέθυ θαρσαλέον κῆρ
                </div>
<div class="poetry-line">οἰδάνει ἐν στήθεσσι, θεοὺς δ᾽ ἀνέηκεν ἀτίζειν;
                </div>
<div class="poetry-line">ἄλλοι μῦθοι ἔασι παρήγοροι, οἷσί περ ἀνὴρ
                </div>
<div class="poetry-line">θαρσύνοι ἕταρον: σὺ δ᾽ ἀτάσθαλα πάμπαν ἔειπας,
                </div>
<div class="poetry-line">τοῖα φάτις καὶ τοὺς πρὶν ἐπιφλύειν μακάρεσσιν
                </div>
<div class="poetry-line">υἷας Ἀλωιάδας, οἷς οὐδ᾽ ὅσον ἰσοφαρίζεις
                </div>
<div class="poetry-line">ἠνορέην: ἔμπης δὲ θοοῖς ἐδάμησαν ὀιστοῖς
                </div>
<div class="poetry-line">ἄμφω Λητοΐδαο, καὶ ἴφθιμοί περ ἐόντες.</div>
<div class="poetry-line">ὧς ἔφατ᾽: ἐκ δ᾽ ἐγέλασσεν ἄδήν Ἀφαρήιος
                    Ἴδας
                </div>
<div class="poetry-line">καί μιν ἐπιλλίζων ἠμείβετο κερτομίοισιν:
                </div>
<div class="poetry-line"></div>
<div class="poetry-line">εἰ καὶ ἐμοὶ τοιόνδε θεοὶ τελέουσιν ὄλεθρον,
                </div>
<div class="poetry-line">οἷον Ἀλωιάδῃσι πατὴρ τεὸς ἐγγυάλιξεν.
                </div>
<div class="poetry-line">φράζεο δ᾽ ὅππως χεῖρας ἐμὰς σόος ἐξαλέοιο,
                </div>
<div class="poetry-line">χρειὼ θεσπίζων μεταμώνιον εἴ κεν ἁλῴης.</div>
<div class="poetry-line">Χώετ᾽ ἐνιπτάζων: προτέρω δέ κε νεῖκος ἐτύχθη,
                </div>
<div class="poetry-line">εἰ μὴ δηριόωντας ὁμοκλήσαντες ἑταῖροι
                </div>
<div class="poetry-line">αὐτός τ᾽ Αἰσονίδης κατερήτυεν: ἂν δὲ καὶ Ὀρφεὺς
                </div>
<div class="poetry-line">λαιῇ ἀνασχόμενος κίθαριν πείραζεν ἀοιδῆς.
                </div>
<div class="poetry-line">ἤειδεν δ᾽ ὡς γαῖα καὶ οὐρανὸς ἠδὲ θάλασσα,
                </div>
<div class="poetry-line">τὸ πρὶν ἐπ᾽ ἀλλήλοισι μιῇ συναρηρότα μορφῇ,
                </div>
<div class="poetry-line">νείκεος ἐξ ὀλοοῖο διέκριθεν ἀμφὶς ἕκαστα:
                </div>
<div class="poetry-line">ἠδ᾽ ὡς ἔμπεδον αἰὲν ἐν αἰθέρι τέκμαρ ἔχουσιν
                </div>
<div class="poetry-line">ἄστρα σεληναίη τε καὶ ἠελίοιο κέλευθοι:
                </div>
<div class="poetry-line">οὔρεά θ᾽ ὡς ἀνέτειλε, καὶ ὡς ποταμοὶ κελάδοντες
                </div>
<div class="poetry-line">αὐτῇσιν νύμφῃσι καὶ ἑρπετὰ πάντ᾽ ἐγένοντο.
                </div>
<div class="poetry-line">ἤειδεν δ᾽ ὡς πρῶτον Ὀφίων Εὐρυνόμη τε
                </div>
<div class="poetry-line">Ὠκεανὶς νιφόεντος ἔχον κράτος Οὐλύμποιο:
                </div>
<div class="poetry-line">ὥς τε βίῃ καὶ χερσὶν ὁ μὲν Κρόνῳ εἴκαθε τιμῆς,
                </div>
<div class="poetry-line">ἡ δὲ Ῥέῃ, ἔπεσον δ᾽ ἐνὶ κύμασιν Ὠκεανοῖο:
                </div>
<div class="poetry-line">οἱ δὲ τέως μακάρεσσι θεοῖς Τιτῆσιν ἄνασσον,
                </div>
<div class="poetry-line">ὄφρα Ζεὺς ἔτι κοῦρος, ἔτι φρεσὶ νήπια εἰδώς,
                </div>
<div class="poetry-line">Δικταῖον ναίεσκεν ὑπὸ σπέος: οἱ δέ μιν οὔπω
                </div>
<div class="poetry-line">γηγενέες Κύκλωπες ἐκαρτύναντο κεραυνῷ,
                </div>
<div class="poetry-line">βροντῇ τε στεροπῇ τε: τὰ γὰρ Διὶ κῦδος ὀπάζει.
</div>
<div class="poetry-line">ἦ, καὶ ὁ μὲν φόρμιγγα σὺν ἀμβροσίῃ σχέθεν αὐδῇ.
                </div>
<div class="poetry-line">τοὶ δ᾽ ἄμοτον λήξαντος ἔτι προύχοντο κάρηνα
                </div>
<div class="poetry-line">πάντες ὁμῶς ὀρθοῖσιν ἐπ᾽ οὔασιν ἠρεμέοντες
                </div>
<div class="poetry-line">κηληθμῷ: τοῖόν σφιν ἐνέλλιπε θέλκτρον ἀοιδῆς.
                </div>
<div class="poetry-line">οὐδ᾽ ἐπὶ δὴν μετέπειτα κερασσάμενοι Διὶ λοιβάς,
                </div>
<div class="poetry-line">ἣ θέμις, ἑστηῶτες ἐπὶ γλώσσῃσι χέοντο
                </div>
<div class="poetry-line">αἰθομέναις, ὕπνου δὲ διὰ κνέφας ἐμνώοντο.
                </div>
<div class="poetry-line">αὐτὰρ ὅτ᾽ αἰγλήεσσα φαεινοῖς ὄμμασιν Ἠὼς
                </div>
<div class="poetry-line">Πηλίου αἰπεινὰς ἴδεν ἄκριας, ἐκ δ᾽ ἀνέμοιο
                </div>
<div class="poetry-line">εὔδιοι ἐκλύζοντο τινασσομένης ἁλὸς ἄκραι,
                </div>
<div class="poetry-line">δὴ τότ᾽ ἀνέγρετο Τῖφυς: ἄφαρ δ᾽ ὀρόθυνεν ἑταίρους
                </div>
<div class="poetry-line">βαινέμεναί τ᾽ ἐπὶ νῆα καὶ ἀρτύνασθαι ἐρετμά.
                </div>
<div class="poetry-line">σμερδαλέον δὲ λιμὴν Παγασήιος ἠδὲ καὶ αὐτὴ
                </div>
<div class="poetry-line">Πηλιὰς ἴαχεν Ἀργὼ ἐπισπέρχουσα νέεσθαι.
                </div>
<div class="poetry-line">ἐν γάρ οἱ δόρυ θεῖον ἐλήλατο, τό ῥ᾽ ἀνὰ μέσσην
                </div>
<div class="poetry-line">στεῖραν Ἀθηναίη Δωδωνίδος ἥρμοσε φηγοῦ.
                </div>
<div class="poetry-line">οἱ δ᾽ ἀνὰ σέλματα βάντες ἐπισχερὼ ἀλλήλοισιν,
                </div>
<div class="poetry-line">ὡς ἐδάσαντο πάροιθεν ἐρεσσέμεν ᾧ ἐνὶ χώρῳ,
                </div>
<div class="poetry-line">εὐκόσμως σφετέροισι παρ᾽ ἔντεσιν ἑδριόωντο.
                </div>
<div class="poetry-line">μέσσῳ δ᾽ Ἀγκαῖος μέγα τε σθένος Ἡρακλῆος
                </div>
<div class="poetry-line">ἵζανον: ἄγχι δέ οἱ ῥόπαλον θέτο, καί οἱ ἔνερθεν
                </div>
<div class="poetry-line">ποσσὶν ὑπεκλύσθη νηὸς τρόπις.: εἵλκετο δ᾽ ἤδη
                </div>
<div class="poetry-line">πείσματα, καὶ μέθυ λεῖβον ὕπερθ᾽ ἁλός. αὐτὰρ Ἰήσων
                </div>
<div class="poetry-line">δακρυόεις γαίης ἀπὸ πατρίδος ὄμματ᾽ ἔνεικεν.
                </div>
<div class="poetry-line">οἱ δ᾽, ὥστ᾽ ἠίθεοι Φοίβῳ χορὸν ἢ ἐνὶ Πυθοῖ
                </div>
<div class="poetry-line">ᾔ που ἐν Ὀρτυγίῃ, ἢ ἐφ᾽ ὕδασιν Ἰσμηνοῖο
                </div>
<div class="poetry-line">στησάμενοι, φόρμιγγος ὑπαὶ περὶ βωμὸν ὁμαρτῇ
                </div>
<div class="poetry-line">ἐμμελέως κραιπνοῖσι πέδον ῥήσσωσι πόδεσσιν:
                </div>
<div class="poetry-line">ὧς οἱ ὑπ᾽ Ὀρφῆος κιθάρῃ πέπληγον ἐρετμοῖς
                </div>
<div class="poetry-line">πόντου λάβρον ὕδωρ, ἐπὶ δὲ ῥόθια κλύζοντο:
                </div>
<div class="poetry-line">ἀφρῷ δ᾽ ἔνθα καὶ ἔνθα κελαινὴ κήκιεν ἅλμη
                </div>
<div class="poetry-line">δεινὸν μορμύρουσα ἐρισθενέων μένει ἀνδρῶν.
                </div>
<div class="poetry-line">στράπτε δ᾽ ὑπ᾽ ἠελίῳ φλογὶ εἴκελα νηὸς ἰούσης
                </div>
<div class="poetry-line">τεύχεα: μακραὶ δ᾽ αἰὲν ἐλευκαίνοντο κέλευθοι,
                </div>
<div class="poetry-line">ἀτραπὸς ὣς χλοεροῖο διειδομένη πεδίοιο.
                </div>
<div class="poetry-line">πάντες δ᾽ οὐρανόθεν λεῦσσον θεοὶ ἤματι κείνῳ
                </div>
<div class="poetry-line">νῆα καὶ ἡμιθέων ἀνδρῶν μένος, οἳ τότ᾽ ἄριστοι
                </div>
<div class="poetry-line">πόντον ἐπιπλώεσκον: ἐπ᾽ ἀκροτάτῃσι δὲ νύμφαι
                </div>
<div class="poetry-line">Πηλιάδες κορυφῇσιν ἐθάμβεον εἰσορόωσαι
                </div>
<div class="poetry-line">ἔργον Ἀθηναίης Ἰτωνίδος, ἠδὲ καὶ αὐτοὺς
                </div>
<div class="poetry-line">ἥρωας χείρεσσιν ἐπικραδάοντας ἐρετμά.
                </div>
<div class="poetry-line">αὐτὰρ ὅγ᾽ ἐξ ὑπάτου ὄρεος κίεν ἄγχι θαλάσσης
                </div>
<div class="poetry-line">χείρων Φιλλυρίδης, πολιῇ δ᾽ ἐπὶ κύματος ἀγῇ
                </div>
<div class="poetry-line">τέγγε πόδας, καὶ πολλὰ βαρείῃ χειρὶ κελεύων,
                </div>
<div class="poetry-line">νόστον ἐπευφήμησεν ἀκηδέα νισσομένοισιν.
                </div>
<div class="poetry-line">σὺν καί οἱ παράκοιτις ἐπωλένιον φορέουσα
                </div>
<div class="poetry-line">Πηλεΐδην Ἀχιλῆα, φίλῳ δειδίσκετο πατρί.
                </div>
<div class="poetry-line">οἱ δ᾽ ὅτε δὴ λιμένος περιηγέα κάλλιπον ἀκτὴν
                </div>
<div class="poetry-line">φραδμοσύνῃ μήτι τε δαΐφρονος Ἁγνιάδαο
                </div>
<div class="poetry-line">Τίφυος, ὅς ῥ᾽ ἐνὶ χερσὶν ἐύξοα τεχνηέντως
                </div>
<div class="poetry-line">πηδάλι᾽ ἀμφιέπεσκ᾽, ὄφρ᾽ ἔμπεδον ἐξιθύνοι,
                </div>
<div class="poetry-line">δή ῥα τότε μέγαν ἱστὸν ἐνεστήσαντο μεσόδμῃ,
                </div>
<div class="poetry-line">δῆσαν δὲ προτόνοισι, τανυσσάμενοι ἑκάτερθεν,
                </div>
<div class="poetry-line">κὰδ δ᾽ αὐτοῦ λίνα χεῦαν, ἐπ᾽ ἠλακάτην ἐρύσαντες.
                </div>
<div class="poetry-line">ἐν δὲ λιγὺς πέσεν οὖρος: ἐπ᾽ ἰκριόφιν δὲ κάλωας
                </div>
<div class="poetry-line">ξεστῇσιν περόνῃσι διακριδὸν ἀμφιβαλόντες
                </div>
<div class="poetry-line">Τισαίην εὔκηλοι ὑπὲρ δολιχὴν θέον ἄκρην.
                </div>
<div class="poetry-line">τοῖσι δὲ φορμίζων εὐθήμονι μέλπεν ἀοιδῇ
                </div>
<div class="poetry-line">Οἰάγροιο πάις νηοσσόον εὐπατέρειαν
                </div>
<div class="poetry-line">Ἄρτεμιν, ἣ κείνας σκοπιὰς ἁλὸς ἀμφιέπεσκεν
                </div>
<div class="poetry-line">ῥυομένη καὶ γαῖαν Ἰωλκίδα: τοὶ δὲ βαθείης
                </div>
<div class="poetry-line">ἰχθύες ἀίσσοντες ὕπερθ᾽ ἁλός, ἄμμιγα παύροις
                </div>
<div class="poetry-line">ἄπλετοι, ὑγρὰ κέλευθα διασκαίροντες ἕποντο.
                </div>
<div class="poetry-line">ὡς δ᾽ ὁπότ᾽ ἀγραύλοιο κατ᾽ ἴχνια σημαντῆρος
                </div>
<div class="poetry-line">μυρία μῆλ᾽ ἐφέπονται ἄδην κεκορημένα ποίης
                </div>
<div class="poetry-line">εἰς αὖλιν, ὁ δέ τ᾽ εἶσι πάρος σύριγ γι λιγείῃ
                </div>
<div class="poetry-line">καλὰ μελιζόμενος νόμιον μέλος, ὧς ἄρα τοίγε
                </div>
<div class="poetry-line">ὡμάρτευν: τὴν δ᾽ αἰὲν ἐπασσύτερος φέρεν οὖρος.
</div>
<div class="poetry-line">αὐτίκα δ᾽ ἠερίη πολυλήιος αἶα Πελασγῶν
                </div>
<div class="poetry-line">δύετο, Πηλιάδας δὲ παρεξήμειβον ἐρίπνας
                </div>
<div class="poetry-line">αἰὲν ἐπιπροθέοντες: ἔδυνε δὲ Σηπιὰς ἄκρη,
                </div>
<div class="poetry-line">φαίνετο δ᾽ εἰναλίη Σκίαθος, φαίνοντο δ᾽ ἄπωθεν
                </div>
<div class="poetry-line">Πειρεσιαὶ Μάγνησά θ᾽ ὑπεύδιος ἠπείροιο
                </div>
<div class="poetry-line">ἀκτὴ καὶ τύμβος Δολοπήιος: ἔνθ᾽ ἄρα τοίγε
                </div>
<div class="poetry-line">ἑσπέριοι ἀνέμοιο παλιμπνοίῃσιν ἔκελσαν,
                </div>
<div class="poetry-line">καί μιν κυδαίνοντες ὑπὸ κνέφας ἔντομα μήλων
                </div>
<div class="poetry-line">κεῖαν, ὀρινομένης ἁλὸς οἴδματι: διπλόα δ᾽ ἀκταῖς
                </div>
<div class="poetry-line">ἤματ᾽ ἐλινύεσκον: ἀτὰρ τριτάτῳ προέηκαν
                </div>
<div class="poetry-line">νῆα, τανυσσάμενοι περιώσιον ὑψόθι λαῖφος.
                </div>
<div class="poetry-line">τὴν δ᾽ ἀκτὴν Ἀφέτας Ἀργοῦς ἔτι κικλήσκουσιν.
                </div>
<div class="poetry-line">ἔνθεν δὲ προτέρωσε παρεξέθεον Μελίβοιαν.
                </div>
<div class="poetry-line"></div>
<div class="poetry-line">ἠῶθεν δ᾽ Ὁμόλην αὐτοσχεδὸν εἰσορόωντες
                </div>
<div class="poetry-line">πόντῳ κεκλιμένην παρεμέτρεον: οὐδ᾽ ἔτι δηρὸν
                </div>
<div class="poetry-line">μέλλον ὑπὲκ ποταμοῖο βαλεῖν Ἀμύροιο ῥέεθρα.
                </div>
<div class="poetry-line">κεῖθεν δ᾽ Εὐρυμενάς τε πολυκλύστους τε φάραγγας
                </div>
<div class="poetry-line">Ὄσσης Οὐλύμποιό τ᾽ ἐσέδρακον: αὐτὰρ ἔπειτα
                </div>
<div class="poetry-line">κλίτεα Παλλήναια, Καναστραίην ὑπὲρ ἄκρην,
                </div>
<div class="poetry-line">ἤνυσαν ἐννύχιοι πνοιῇ ἀνέμοιο θέοντες.
                </div>
<div class="poetry-line">ἦρι δὲ νισσομένοισιν Ἄθω ἀνέτελλε κολώνη
                </div>
<div class="poetry-line">Θρηικίη, ἣ τόσσον ἀπόπροθι Λῆμνον ἐοῦσαν,
                </div>
<div class="poetry-line">ὅσσον ἐς ἔνδιόν κεν ἐύστολος ὁλκὰς ἀνύσσαι,
                </div>
<div class="poetry-line">ἀκροτάτῃ κορυφῇ σκιάει, καὶ ἐσάχρι Μυρίνης.
                </div>
<div class="poetry-line">τοῖσιν δ᾽ αὐτῆμαρ μὲν ἄεν καὶ ἐπι κνέφας οὖρος
                </div>
<div class="poetry-line">πάγχυ μάλ᾽ ἀκραής, τετάνυστο δὲ λαίφεα νηός.
                </div>
<div class="poetry-line">αὐτὰρ ἅμ᾽ ἠελίοιο βολαῖς ἀνέμοιο λιπόντος
                </div>
<div class="poetry-line">εἰρεσίῃ κραναὴν Σιντηίδα Λῆμνον ἵκοντο.
                </div>
<div class="poetry-line">ἔνθ᾽ ἄμυδις πᾶς δῆμος ὑπερβασίῃσι γυναικῶν
                </div>
<div class="poetry-line">νηλειῶς δέδμητο παροιχομένῳ λυκάβαντι.
                </div>
<div class="poetry-line">δὴ γὰρ κουριδίας μὲν ἀπηνήναντο γυναῖκας
                </div>
<div class="poetry-line">ἀνέρες ἐχθήραντες, ἔχον δ᾽ ἐπὶ ληιάδεσσιν
                </div>
<div class="poetry-line">τρηχὺν ἔρον, ἃς αὐτοὶ ἀγίνεον ἀντιπέρηθεν
                </div>
<div class="poetry-line">Θρηικίην δῃοῦντες: ἐπεὶ χόλος αἰνὸς ὄπαζεν
                </div>
<div class="poetry-line">Κύπιδος, οὕνεκά μιν γεράων ἐπὶ δηρὸν ἄτισσαν.
                </div>
<div class="poetry-line">ὦ μέλεαι, ζήλοιό τ᾽ ἐπισμυγερῶς ἀκόρητοι.
                </div>
<div class="poetry-line">οὐκ οἶον σὺν τῇσιν ἑοὺς ἔρραισαν ἀκοίτας
                </div>
<div class="poetry-line">ἀμφ᾽ εὐνῇ, πᾶν δ᾽ ἄρσεν ὁμοῦ γένος, ὥς κεν ὀπίσσω
                </div>
<div class="poetry-line">μήτινα λευγαλέοιο φόνου τίσειαν ἀμοιβήν.
                </div>
<div class="poetry-line">οἴη δ᾽ ἐκ πασέων γεραροῦ περιφείσατο πατρὸς
                </div>
<div class="poetry-line">Ὑψιπύλεια Θόαντος, ὃ δὴ κατὰ δῆμον ἄνασσεν:
                </div>
<div class="poetry-line">λάρνακι δ᾽ ἐν κοίλῃ μιν ὕπερθ᾽ ἁλὸς ἧκε φέρεσθαι,
                </div>
<div class="poetry-line">αἴ κε φύγῃ. καὶ τὸν μὲν ἐς Οἰνοίην ἐρύσαντο
                </div>
<div class="poetry-line">πρόσθεν, ἀτὰρ Σίκινόν γε μεθύστερον αὐδηθεῖσαν
                </div>
<div class="poetry-line">νῆσον, ἐπακτῆρες, Σικίνου ἄπο, τόν ῥα Θόαντι
                </div>
<div class="poetry-line">νηιὰς Οἰνοίη νύμφη τέκεν εὐνηθεῖσα.
                </div>
<div class="poetry-line">τῇσι δὲ βουκόλιαί τε βοῶν χάλκειά τε δύνειν
                </div>
<div class="poetry-line">τεύχεα, πυροφόρους τε διατμήξασθαι ἀροὔρας
                </div>
<div class="poetry-line">ῥηίτερον πάσῃσιν Ἀθηναίης πέλεν ἔργων,
                </div>
<div class="poetry-line">οἷς αἰεὶ τὸ πάροιθεν ὁμίλεον. ἀλλὰ γὰρ ἔμπης
                </div>
<div class="poetry-line">ἦ θαμὰ δὴ πάπταινον ἐπὶ πλατὺν ὄμμασι πόντον
                </div>
<div class="poetry-line">δείματι λευγαλέῳ, ὁπότε Θρήικες ἴασιν.
                </div>
<div class="poetry-line">τῶ καὶ ὅτ᾽ ἐγγύθι νήσου ἐρεσσομένην ἴδον Ἀργώ,
                </div>
<div class="poetry-line">αὐτίκα πασσυδίῃ πυλέων ἔκτοσθε Μυρίνης
                </div>
<div class="poetry-line">δήια τεύχεα δῦσαι ἐς αἰγιαλὸν προχέοντο,
                </div>
<div class="poetry-line">Θυιάσιν ὠμοβόροις ἴκελαι: φὰν γάρ που ἱκάνειν
                </div>
<div class="poetry-line">Θρήικας: ἡ δ᾽ ἅμα τῇσι Θοαντιὰς Ὑψιπύλεια
                </div>
<div class="poetry-line">δῦν᾽ ἐνὶ τεύχεσι πατρός. ἀμηχανίῃ δ᾽ ἐχέοντο
                </div>
<div class="poetry-line">ἄφθογγοι: τοῖόν σφιν ἐπὶ δέος ᾐωρεῖτο. </div>
<div class="poetry-line">τείως δ᾽ αὖτ᾽ ἐκ νηὸς ἀριστῆες προέηκαν
                </div>
<div class="poetry-line">Αἰθαλίδην κήρυκα θοόν, τῷπέρ τε μέλεσθαι
                </div>
<div class="poetry-line">ἀγγελίας καὶ σκῆπτρον ἐπέτρεπον Ἑρμείαο,
                </div>
<div class="poetry-line">σφωιτέροιο τοκῆος, ὅ οἱ μνῆστιν πόρε πάντων
                </div>
<div class="poetry-line">ἄφθιτον: οὐδ᾽ ἔτι νῦν περ ἀποιχομένου Ἀχέροντος
                </div>
<div class="poetry-line">δίνας ἀπροφάτους ψυχὴν ἐπιδέδρομε λήθη:
                </div>
<div class="poetry-line">ἀλλ᾽ ἥγ᾽ ἔμπεδον αἰὲν ἀμειβομένη μεμόρηται,
                </div>
<div class="poetry-line">ἄλλοθ᾽ ὑποχθονίοις ἐναρίθμιος, ἄλλοτ᾽ ἐς αὐγὰς
                </div>
<div class="poetry-line">ἠελίου ζωοῖσι μετ᾽ ἀνδράσιν. ἀλλὰ τί μύθους
                </div>
<div class="poetry-line">Αἰθαλίδεω χρειώ με διηνεκέως ἀγορεύειν;
                </div>
<div class="poetry-line">ὅς ῥα τόθ᾽ Ὑψιπύλην μειλίξατο δέχθαι ἰόντας
                </div>
<div class="poetry-line">ἤματος ἀνομένοιο διὰ κνέφας: οὐδὲ μὲν ἠοῖ
                </div>
<div class="poetry-line">πείσματα νηὸς ἔλυσαν ἐπὶ πνοιῇ βορέαο.
                </div>
<div class="poetry-line">Λημνιάδες δὲ γυναῖκες ἀνὰ πτόλιν ἷζον ἰοῦσαι
                </div>
<div class="poetry-line">εἰς ἀγορήν: αὐτὴ γὰρ ἐπέφραδεν Ὑψιπύλεια.
                </div>
<div class="poetry-line">καί ῥ᾽ ὅτε δὴ μάλα πᾶσαι ὁμιλαδὸν ἠγερέθοντο,
                </div>
<div class="poetry-line">αὐτίκ᾽ ἄρ᾽ ἥγ᾽ ἐνὶ τῇσιν ἐποτρύνουσ᾽ ἀγόρευεν:
                </div>
<div class="poetry-line"></div>
<div class="poetry-line">ἀνδράσιν, οἷά τ᾽ ἔοικεν ἄγειν ἐπὶ νηὸς ἔχοντας,
                </div>
<div class="poetry-line">ἤια, καὶ μέθυ λαρόν, ἵν᾽ ἔμπεδον ἔκτοθι πύργων
                </div>
<div class="poetry-line">μίμνοιεν, μηδ᾽ ἄμμε κατὰ χρειὼ μεθέποντες
                </div>
<div class="poetry-line">ἀτρεκέως γνώωσι, κακὴ δ᾽ ἐπὶ πολλὸν ἵκηται
                </div>
<div class="poetry-line">βάξις: ἐπεὶ μέγα ἔργον ἐρέξαμεν, οὐδέ τι πάμπαν
                </div>
<div class="poetry-line">θυμηδὲς καὶ τοῖσι τόγ᾽ ἔσσεται, εἴ κε δαεῖεν.
                </div>
<div class="poetry-line">ἡμετέρη μὲν νῦν τοίη παρενήνοθε μῆτις:
                </div>
<div class="poetry-line">ὑμέων δ᾽ εἴ τις ἄρειον ἔπος μητίσεται ἄλλη,
                </div>
<div class="poetry-line">ἐγρέσθω: τοῦ γάρ τε καὶ εἵνεκα δεῦρ᾽ ἐκάλεσσα.</div>
<div class="poetry-line">ὧς ἄρ᾽ ἔφη, καὶ θῶκον ἐφίζανε πατρὸς ἑοῖο
                </div>
<div class="poetry-line">λάινον: αὐτὰρ ἔπειτα φίλη τροφὸς ὦρτο Πολυξώ,
                </div>
<div class="poetry-line">γήραϊ δὴ ῥικνοῖσιν ἐπισκάζουσα πόδεσσιν,
                </div>
<div class="poetry-line">βάκτρῳ ἐρειδομένη, περὶ δὲ μενέαιν᾽ ἀγορεῦσαι.
                </div>
<div class="poetry-line">τῇ καὶ παρθενικαὶ πίσυρες σχεδὸν ἑδριόωντο
                </div>
<div class="poetry-line">ἀδμῆτες λευκῇσιν ἐπιχνοαούσῃ ἐθείραις.
                </div>
<div class="poetry-line">στῆ δ᾽ ἄρ᾽ ἐνὶ μέσσῃ ἀγορῇ, ἀνὰ δ᾽ ἔσχεθε δειρὴν
                </div>
<div class="poetry-line">ἦκα μόλις κυφοῖο μεταφρένου, ὧδέ τ᾽ ἔειπεν:
                </div>
<div class="poetry-line"></div>
<div class="poetry-line">πέμπωμεν ξείνοισιν, ἐπεὶ καὶ ἄρειον ὀπάσσαι.
                </div>
<div class="poetry-line">ὔμμι γε μὴν τίς μῆτις ἐπαύρεσθαι βιότοιο,
                </div>
<div class="poetry-line">αἴ κεν ἐπιβρίσῃ Θρήιξ στρατός, ἠέ τις ἄλλος
                </div>
<div class="poetry-line">δυσμενέων, ἅ τε πολλὰ μετ᾽ ἀνθρώποισι πέλονται;
                </div>
<div class="poetry-line">ὡς καὶ νῦν ὅδ᾽ ὅμιλος ἀνωίστως ἐφικάνει.
                </div>
<div class="poetry-line">εἰ δὲ τὸ μὲν μακάρων τις ἀποτρέποι, ἄλλα δ᾽ ὀπίσσω
                </div>
<div class="poetry-line">μυρία δηιοτῆτος ὑπέρτερα πήματα μίμνει,
                </div>
<div class="poetry-line">εὖτ᾽ ἂν δὴ γεραραὶ μὲν ἀποφθινύθωσι γυναῖκες,
                </div>
<div class="poetry-line">κουρότεραι δ᾽ ἄγονοι στυγερὸν ποτὶ γῆρας ἵκησθε.
                </div>
<div class="poetry-line">πῶς τῆμος βώσεσθε δυσάμμοροι; ἦε βαθείαις
                </div>
<div class="poetry-line">αὐτόματοι βόες ὔμμιν ἐνιζευχθέντες ἀρούραις
                </div>
<div class="poetry-line">γειοτόμον νειοῖο διειρύσσουσιν ἄροτρον,
                </div>
<div class="poetry-line">καὶ πρόκα τελλομένου ἔτεος στάχυν ἀμήσονται;
                </div>
<div class="poetry-line">ἦ μὲν ἐγών, εἰ καί με τὰ νῦν ἔτι πεφρίκασιν
                </div>
<div class="poetry-line">κῆρες, ἐπερχόμενόν που ὀίομαι εἰς ἔτος ἤδη
                </div>
<div class="poetry-line">γαῖαν ἐφέσσεσθαι, κτερέων ἀπὸ μοῖραν ἑλοῦσαν
                </div>
<div class="poetry-line">αὔτως, ἣ θέμις ἐστί, πάρος κακότητα πελάσσαι.
                </div>
<div class="poetry-line">ὁπλοτέρῃσι δὲ πάγχυ τάδε φράζεσθαι ἄνωγα.
                </div>
<div class="poetry-line">νῦν γὰρ δὴ παρὰ ποσσὶν ἐπήβολός ἐστ᾽ ἀλεωρή,
                </div>
<div class="poetry-line">εἴ κεν ἐπιτρέψητε δόμους καὶ ληίδα πᾶσαν
                </div>
<div class="poetry-line">ὑμετέρην ξείνοισι καὶ ἀγλαὸν ἄστυ μέλεσθαι.</div>
<div class="poetry-line">ὧς ἔφατ᾽: ἐν δ᾽ ἀγορὴ πλῆτο θρόου. εὔαδε γάρ σφιν
                </div>
<div class="poetry-line">μῦθος. ἀτὰρ μετὰ τήνγε παρασχεδὸν αὖτις ἀνῶρτο
                </div>
<div class="poetry-line">Ὑψιπύλη, καὶ τοῖον ὑποβλήδην ἔπος ηὔδα:
                </div>
<div class="poetry-line"></div>
<div class="poetry-line">ἤδη κεν μετὰ νῆα καὶ ἄγγελον ὀτρύναιμι.</div>
<div class="poetry-line">ἦ ῥα, καὶ Ἰφινόην μετεφώνεεν ἆσσον ἐοῦσαν:
                </div>
<div class="poetry-line"></div>
<div class="poetry-line">ἡμέτερόνδε μολεῖν, ὅστις στόλου ἡγεμονεύει,
                </div>
<div class="poetry-line">ὄφρα τί οἱ δήμοιο ἔπος θυμῆρες ἐνίσπω:
                </div>
<div class="poetry-line">καὶ δ᾽ αὐτοὺς γαίης τε καὶ ἄστεος, αἴ κ᾽ ἐθέλωσιν,
                </div>
<div class="poetry-line">κέκλεο θαρσαλέως ἐπιβαινέμεν εὐμενέοντας.</div>
<div class="poetry-line">ἦ, καὶ ἔλυσ᾽ ἀγορήν, μετὰ δ᾽ εἰς ἑὸν ὦρτο νέεσθαι.
                </div>
<div class="poetry-line">ὧς δὲ καὶ Ἰφινόη Μινύας ἵκεθ᾽: οἱ δ᾽ ἐρέεινον,
                </div>
<div class="poetry-line">χρεῖος ὅ τι φρονέουσα μετήλυθεν. ὦκα δὲ τούσγε
                </div>
<div class="poetry-line">πασσυδίῃ μύθοισι προσέννεπεν ἐξερέοντας:
                </div>
<div class="poetry-line"></div>
<div class="poetry-line">Ὑψιπύλη, καλέειν νηὸς πρόμον, ὅστις ὄρωρεν,
                </div>
<div class="poetry-line">ὄφρα τί οἱ δήμοιο ἔπος θυμῆρες ἐνίσπῃ:
                </div>
<div class="poetry-line">καὶ δ᾽ αὐτοὺς γαίης τε καὶ ἄστεος, αἴ κ᾽ ἐθέλητε,
                </div>
<div class="poetry-line">κέκλεται αὐτίκα νῦν ἐπιβαινέμεν εὐμενέοντας.</div>
<div class="poetry-line">ὧς ἄρ᾽ ἔφη: πάντεσσι δ᾽ ἐναίσιμος ἥνδανε μῦθος.
                </div>
<div class="poetry-line">Υψιπύλην δ᾽ εἴσαντο καταφθιμένοιο Θόαντος
                </div>
<div class="poetry-line">τηλυγέτην γεγαυῖαν ἀνασσέμεν: ὦκα δὲ τόνγε
                </div>
<div class="poetry-line">πέμπον ἴμεν, καὶ δ᾽ αὐτοὶ ἐπεντύνοντο νέεσθαι.
                </div>
<div class="poetry-line">αὐτὰρ ὅγ᾽ ἀμφ᾽ ὤμοισι θεᾶς Τριτωνίδος ἔργον,
                </div>
<div class="poetry-line">δίπλακα πορφυρέην περονήσατο, τήν οἱ ὄπασσεν
                </div>
<div class="poetry-line">Παλλάς, ὅτε πρῶτον δρυόχους ἐπεβάλλετο νηὸς
                </div>
<div class="poetry-line">Ἀργοῦς, καὶ κανόνεσσι δάε ζυγὰ μετρήσασθαι.
                </div>
<div class="poetry-line">τῆς μὲν ῥηίτερόν κεν ἐς ἠέλιον ἀνιόντα
                </div>
<div class="poetry-line">ὄσσε βάλοις, ἢ κεῖνο μεταβλέψειας ἔρευθος.
                </div>
<div class="poetry-line">δὴ γάρ τοι μέσση μὲν ἐρευθήεσσ᾽ ἐτέτυκτο,
                </div>
<div class="poetry-line">ἄκρα δὲ πορφυρέη πάντῃ πέλεν: ἐν δ᾽ ἄρ᾽ ἑκάστῳ
                </div>
<div class="poetry-line">τέρματι δαίδαλα πολλὰ διακριδὸν εὖ ἐπέπαστο.
                </div>
<div class="poetry-line">ἐν μὲν ἔσαν Κύκλωπες ἐπ᾽ ἀφθίτῳ ἥμενοι
                    ἔργῳ,
                </div>
<div class="poetry-line">Ζηνὶ κεραυνὸν ἄνακτι πονεύμενοι: ὃς τόσον ἤδη
                </div>
<div class="poetry-line">παμφαίνων ἐτέτυκτο, μιῆς δ᾽ ἔτι δεύετο μοῦνον
                </div>
<div class="poetry-line">ἀκτῖνος, τὴν οἵδε σιδηρείῃς ἐλάασκον
                </div>
<div class="poetry-line">σφύρῃσιν, μαλεροῖο πυρὸς ζείουσαν ἀυτμήν.
                </div>
<div class="poetry-line">ἐν δ᾽ ἔσαν Ἀντιόπης Ἀσωπίδος υἱέε δοιώ,
                </div>
<div class="poetry-line">Ἀμφίων καὶ Ζῆθος: ἀπύργωτος δ᾽ ἔτι Θήβη
                </div>
<div class="poetry-line">κεῖτο πέλας, τῆς οἵγε νέον βάλλοντο δομαίους
                </div>
<div class="poetry-line">ἱέμενοι. Ζῆθος μὲν ἐπωμαδὸν ἠέρταζεν
                </div>
<div class="poetry-line">οὔρεος ἠλιβάτοιο κάρη, μογέοντι ἐοικώς:
                </div>
<div class="poetry-line">Ἀμφίων δ᾽ ἐπί οἱ χρυσέῃ φόρμιγγι λιγαίνων
                </div>
<div class="poetry-line">ἤιε, δὶς τόσση δὲ μετ᾽ ἴχνια νίσσετο πέτρη
                </div>
<div class="poetry-line">ἑξείης δ᾽ ἤσκητο βαθυπλόκαμος Κυθέρεια
                </div>
<div class="poetry-line">Ἄρεος ὀχμάζουσα θοὸν σάκος: ἐκ δέ οἱ ὤμου
                </div>
<div class="poetry-line">πῆχυν ἔπι σκαιὸν ξυνοχὴ κεχάλαστο χιτῶνος
                </div>
<div class="poetry-line">νέρθεν ὑπὲκ μαζοῖο: τὸ δ᾽ ἀντίον ἀτρεκὲς αὔτως
                </div>
<div class="poetry-line">χαλκείῃ δείκηλον ἐν ἀσπίδι φαίνετ᾽ ἰδέσθαι.
</div>
<div class="poetry-line">ἐν δὲ βοῶν ἔσκεν λάσιος νομός: ἀμφὶ δὲ βουσὶν
                </div>
<div class="poetry-line">Τηλεβόαι μάρναντο καὶ υἱέες Ἠλεκτρύωνος:
                </div>
<div class="poetry-line">οἱ μὲν ἀμυνόμενοι, ἀτὰρ οἵγ᾽ ἐθέλοντες ἀμέρσαι,
                </div>
<div class="poetry-line">ληισταὶ Τάφιοι: τῶν δ᾽ αἵματι δεύετο λειμὼν
                </div>
<div class="poetry-line">ἑρσήεις, πολέες δ᾽ ὀλίγους βιόωντο νομῆας.
                </div>
<div class="poetry-line">ἐν δὲ δύω δίφροι πεπονήατο δηριόωντες.
                </div>
<div class="poetry-line">καὶ τὸν μὲν προπάροιθε Πέλοψ ἴθυνε, τινάσσων
                </div>
<div class="poetry-line">ἡνία, σὺν δέ οἱ ἔσκε παραιβάτις Ἱπποδάμεια:
                </div>
<div class="poetry-line">τὸν δὲ μεταδρομάδην ἐπὶ Μυρτίλος ἤλασεν ἵππους,
                </div>
<div class="poetry-line">σὺν τῷ δ᾽ Οἰνόμαος προτενὲς δόρυ χειρὶ μεμαρπὼς
                </div>
<div class="poetry-line">ἄξονος ἐν πλήμνῃσι παρακλιδὸν ἀγνυμένοιο
                </div>
<div class="poetry-line">πῖπτεν, ἐπεσσύμενος Πελοπήια νῶτα δαΐξαι.
                </div>
<div class="poetry-line">ἐν καὶ Ἀπόλλων Φοῖβος ὀιστεύων ἐτέτυκτο,
                </div>
<div class="poetry-line">βούπαις οὔπω πολλός, ἑὴν ἐρύοντα καλύπτρης
                </div>
<div class="poetry-line">μητέρα θαρσαλέως Τιτυὸν μέγαν, ὅν ῥ᾽ ἔτεκέν γε
                </div>
<div class="poetry-line">δῖ᾽ Ἐλάρη, θρέψεν δὲ καὶ ἂψ ἐλοχεύσατο Γαῖα.
                </div>
<div class="poetry-line">ἐν καὶ Φρίξος ἔην Μινυήιος ὡς ἐτεόν περ
                </div>
<div class="poetry-line">εἰσαΐων κριοῦ, ὁ δ᾽ ἄρ᾽ ἐξενέποντι ἐοικώς.
                </div>
<div class="poetry-line">κείνους κ᾽ εἰσορόων ἀκέοις, ψεύδοιό τε θυμόν,
                </div>
<div class="poetry-line">ἐλπόμενος πυκινήν τιν᾽ ἀπὸ σφείων ἐσακοῦσαι
                </div>
<div class="poetry-line">βάξιν, ὃ καὶ δηρόν περ ἐπ᾽ ἐλπίδι θηήσαιο.
                </div>
<div class="poetry-line">τοῖ᾽ ἄρα δῶρα θεᾶς Τριτωνίδος ἦεν Ἀθήνης.
                </div>
<div class="poetry-line">δεξιτερῇ δ᾽ ἕλεν ἔγχος ἑκηβόλον, ὅ ῥ᾽ Ἀταλάντη
                </div>
<div class="poetry-line">Μαινάλῳ ἔν ποτέ οἱ ξεινήιον ἐγγυάλιξεν,
                </div>
<div class="poetry-line">πρόφρων ἀντομένη: περὶ γὰρ μενέαινεν ἕπεσθαι
                </div>
<div class="poetry-line">τὴν ὁδόν: ἀλλὰ γὰρ αὐτὸς ἑκὼν ἀπερήτυε κούρην,
                </div>
<div class="poetry-line">δεῖσεν δ᾽ ἀργαλέας ἔριδας φιλότητος ἕκητι.
                </div>
<div class="poetry-line">βῆ δ᾽ ἴμεναι προτὶ ἄστυ, φαεινῷ ἀστέρι ἶσος,
                </div>
<div class="poetry-line">ὅν ῥά τε νηγατέῃσιν ἐεργόμεναι καλύβῃσιν
                </div>
<div class="poetry-line">νύμφαι θηήσαντο δόμων ὕπερ ἀντέλλοντα,
                </div>
<div class="poetry-line">καί σφισι κυανέοιο δι᾽ ἠέρος ὄμματα θέλγει
                </div>
<div class="poetry-line">καλὸν ἐρευθόμενος, γάνυται δέ τε ἠιθέοιο
                </div>
<div class="poetry-line">παρθένος ἱμείρουσα μετ᾽ ἀλλοδαποῖσιν ἐόντος
                </div>
<div class="poetry-line">ἀνδράσιν, ᾧ καί μιν μνηστὴν κομέουσι τοκῆες:
                </div>
<div class="poetry-line">τῷ ἴκελος πρὸ πόληος ἀνὰ στίβον ἤιεν ἥρως.
                </div>
<div class="poetry-line">καί ῥ᾽ ὅτε δὴ πυλέων τε καὶ ἄστεος ἐντὸς ἔβησαν,
                </div>
<div class="poetry-line">δημότεραι μὲν ὄπισθεν ἐπεκλονέοντο γυναῖκες,
                </div>
<div class="poetry-line">γηθόσυναι ξείνῳ: ὁ δ᾽ ἐπὶ χθονὸς ὄμματ᾽ ἐρείσας
                </div>
<div class="poetry-line">νίσσετ᾽ ἀπηλεγέως, ὄφρ᾽ ἀγλαὰ δώμαθ᾽ ἵκανεν
                </div>
<div class="poetry-line">Ὑψιπύλης: ἄνεσαν δὲ πύλας προφανέντι θεράπναι
                </div>
<div class="poetry-line">δικλίδας, εὐτύκτοισιν ἀρηρεμένας σανίδεσσιν.
                </div>
<div class="poetry-line">ἔνθα μιν Ἰφινόη κλισμῷ ἔνι παμφανόωντι
                </div>
<div class="poetry-line">ἐσσυμένως καλῆς διὰ παστάδος εἷσεν ἄγουσα
                </div>
<div class="poetry-line">ἀντία δεσποίνης: ἡ δ᾽ ἐγκλιδὸν ὄσσε βαλοῦσα
                </div>
<div class="poetry-line">παρθενικὰς ἐρύθηνε παρηίδας: ἔμπα δὲ τόνγε
                </div>
<div class="poetry-line">αἰδομένη μύθοισι προσέννεπεν αἱμυλίοισιν:
                </div>
<div class="poetry-line"></div>
<div class="poetry-line">ἧσθ᾽ αὔτως; ἐπεὶ οὐ μὲν ὑπ᾽ ἀνδράσι ναίεται ἄστυ,
                </div>
<div class="poetry-line">ἀλλὰ Θρηικίης ἐπινάστιοι ἠπείροιο
                </div>
<div class="poetry-line">πυροφόρους ἀρόωσι γύας. κακότητα δὲ πᾶσαν
                </div>
<div class="poetry-line">ἐξερέω νημερτές, ἵν᾽ εὖ γνοίητε καὶ αὐτοί.
                </div>
<div class="poetry-line">εὖτε Θόας ἀστοῖσι πατὴρ ἐμὸς ἐμβασίλευεν,
                </div>
<div class="poetry-line">τηνίκα Θρηικίην, οἵ τ᾽ ἀντία ναιετάουσιν,
                </div>
<div class="poetry-line">δήμου ἀπορνύμενοι λαοὶ πέρθεσκον ἐπαύλους
                </div>
<div class="poetry-line">ἐκ νηῶν, αὐτῇσι δ᾽ ἀπείρονα ληίδα κούραις
                </div>
<div class="poetry-line">δεῦρ᾽ ἄγον: οὐλομένης δὲ θεᾶς πορσύνετο μῆτις
                </div>
<div class="poetry-line">Κύπριδος, ἥ τέ σφιν θυμοφθόρον ἔμβαλεν ἄτην.
                </div>
<div class="poetry-line">δὴ γὰρ κουριδίας μὲν ἀπέστυγον, ἐκ δὲ μελάθρων,
                </div>
<div class="poetry-line">ᾗ ματίῃ εἴξαντες, ἀπεσσεύοντο γυναῖκας:
                </div>
<div class="poetry-line">αὐτὰρ ληιάδεσσι δορικτήταις παρίαυον,
                </div>
<div class="poetry-line">σχέτλιοι. ἦ μὲν δηρὸν ἐτέτλαμεν, εἴ κέ ποτ᾽ αὖτις
                </div>
<div class="poetry-line">ὀψὲ μεταστρέψωσι νόον: τὸ δὲ διπλόον αἰεὶ
                </div>
<div class="poetry-line">πῆμα κακὸν προύβαινεν. ἀτιμάζοντο δὲ τέκνα
                </div>
<div class="poetry-line">γνήσι᾽ ἐνὶ μεγάροις, σκοτίη δ᾽ ἀνέτελλε γενέθλη.
                </div>
<div class="poetry-line">αὔτως δ᾽ ἀδμῆτές τε κόραι, χῆραί τ᾽ ἐπὶ τῇσιν
                </div>
<div class="poetry-line">μητέρες ἂμ πτολίεθρον ἀτημελέες ἀλάληντο.
                </div>
<div class="poetry-line">οὐδὲ πατὴρ ὀλίγον περ ἑῆς ἀλέγιζε θυγατρός,
                </div>
<div class="poetry-line">εἰ καὶ ἐν ὀφθαλμοῖσι δαϊζομένην ὁρόῳτο
                </div>
<div class="poetry-line">μητρυιῆς ὑπὸ χερσὶν ἀτασθάλου: οὐδ᾽ ἀπὸ μητρὸς
                </div>
<div class="poetry-line">λώβην, ὡς τὸ πάροιθεν, ἀεικέα παῖδες ἄμυνον:
                </div>
<div class="poetry-line">οὐδὲ κασιγνήτοισι κασιγνήτη μελε θυμῷ.
                </div>
<div class="poetry-line">ἀλλ᾽ οἶαι κοῦραι ληίτιδες ἔν τε δόμοισιν
                </div>
<div class="poetry-line">ἔν τε χοροῖς ἀγορῇ τε καὶ εἰλαπίνῃσι μέλοντο:
                </div>
<div class="poetry-line">εἰσόκε τις θεὸς ἄμμιν ὑπέρβιον ἔμβαλε θάρσος,
                </div>
<div class="poetry-line">ἂψ ἀναερχομένους Θρῃκῶν ἄπο μηκέτι πύργοις
                </div>
<div class="poetry-line">δέχθαι, ἵν᾽ ἢ φρονέοιεν ἅπερ θέμις, ἠέ πῃ ἄλλῃ
                </div>
<div class="poetry-line">αὐταῖς ληιάδεσσιν ἀφορμηθέντες ἵκοιντο.
                </div>
<div class="poetry-line">οἱ δ᾽ ἄρα θεσσάμενοι παίδων γένος, ὅσσον ἔλειπτο
                </div>
<div class="poetry-line">ἄρσεν ἀνὰ πτολίεθρον, ἔβαν πάλιν, ἔνθ᾽ ἔτι νῦν περ
                </div>
<div class="poetry-line">Θρηικίης ἄροσιν χιονώδεα ναιετάουσιν.
                </div>
<div class="poetry-line">τῶ ὑμεῖς στρωφᾶσθ᾽ ἐπιδήμιοι: εἰ δέ κεν αὖθι
                </div>
<div class="poetry-line">ναιετάειν ἐθέλοις, καί τοι ἅδοι, ἦ τ᾽ ἂν ἔπειτα
                </div>
<div class="poetry-line">πατρὸς ἐμεῖο Θόαντος ἔχοις γέρας: οὐδέ τί σ᾽ οἴω
                </div>
<div class="poetry-line">γαῖαν ὀνόσσεσθαι: περὶ γὰρ βαθυλήιος ἄλλων
                </div>
<div class="poetry-line">νήσων, Αἰγαίῃ ὅσαι εἰν ἁλὶ ναιετάουσιν.
                </div>
<div class="poetry-line">ἀλλ᾽ ἄγε νῦν ἐπὶ νῆα κιὼν ἑτάροισιν ἐνίσπες
                </div>
<div class="poetry-line">μύθους ἡμετέρους, μηδ᾽ ἔκτοθι μίμνε πόληος.</div>
<div class="poetry-line">Ἴσκεν, ἀμαλδύνουσα φόνου τέλος, οἷον ἐτύχθη
                </div>
<div class="poetry-line">ἀνδράσιν: αὐτὰρ ὁ τήνγε παραβλήδην προσέειπεν
                </div>
<div class="poetry-line"></div>
<div class="poetry-line">χρησμοσύνης, ἣν ἄμμι σέθεν χατέουσιν ὀπάζεις.
                </div>
<div class="poetry-line">εἶμι δ᾽ ὑπότροπος αὖτις ἀνὰ πτόλιν, εὖτ᾽ ἂν ἕκαστα
                </div>
<div class="poetry-line">ἐξείπω κατὰ κόσμον. ἀνακτορίη δὲ μελέσθω
                </div>
<div class="poetry-line">σοίγ᾽ αὐτῇ καὶ νῆσος: ἔγωγε μὲν οὐκ ἀθερίζων
                </div>
<div class="poetry-line">χάζομαι, ἀλλά με λυγροὶ ἐπισπέρχουσιν ἄεθλοι.</div>
<div class="poetry-line">ἦ, καὶ δεξιτερῆς χειρὸς θίγεν: αἶψα δ᾽ ὀπίσσω
                </div>
<div class="poetry-line">βῆ ῥ᾽ ἴμεν, ἀμφὶ δὲ τόνγε νεήνιδες ἄλλοθεν ἄλλαι
                </div>
<div class="poetry-line">μυρίαι εἱλίσσοντο κεχαρμέναι, ὄφρα πυλάων
                </div>
<div class="poetry-line">ἐξέμολεν. μετέπειτα δ᾽ ἐυτροχάλοισιν ἀμάξαις
                </div>
<div class="poetry-line">ἀκτὴν εἰσαπέβαν, ξεινήια πολλὰ φέρουσαι,
                </div>
<div class="poetry-line">μῦθον ὅτ᾽ ἤδη πάντα διηνεκέως ἀγόρευσεν,
                </div>
<div class="poetry-line">τόν ῥα καλεσσαμένη διεπέφραδεν Ὑψιπύλεια:
                </div>
<div class="poetry-line">καὶ δ᾽ αὐτοὺς ξεινοῦσθαι ἐπὶ σφέα δώματ᾽ ἄγεσκον
                </div>
<div class="poetry-line">ῥηιδίως. Κύπρις γὰρ ἐπὶ γλυκὺν ἵμερον ὦρσεν
                </div>
<div class="poetry-line">Ἡφαίστοιο χάριν πολυμήτιος, ὄφρα κεν αὖτις
                </div>
<div class="poetry-line">ναίηται μετόπισθεν ἀκήρατος ἀνδράσι Λῆμνος.
                </div>
<div class="poetry-line">ἔνθ᾽ ὁ μὲν Ὑψιπύλης βασιλήιον ἐς δόμον ὦρτο
                </div>
<div class="poetry-line">Αἰσονίδης: οἱ δ᾽ ἄλλοι ὅπῃ καὶ ἔκυρσαν ἕκαστος,
                </div>
<div class="poetry-line">Ἡρακλῆος ἄνευθεν, ὁ γὰρ παρὰ νηὶ λέλειπτο
                </div>
<div class="poetry-line">αὐτὸς ἑκὼν παῦροί τε διακρινθέντες ἑταῖροι.
                </div>
<div class="poetry-line">αὐτίκα δ᾽ ἄστυ χοροῖσι καὶ εἰλαπίνῃσι γεγήθει
                </div>
<div class="poetry-line">καπνῷ κνισήεντι περίπλεον: ἔξοχα δ᾽ ἄλλων
                </div>
<div class="poetry-line">ἀθανάτων Ἥρης υἷα κλυτὸν ἠδὲ καὶ αὐτὴν
                </div>
<div class="poetry-line">Κύπριν ἀοιδῇσιν θυέεσσί τε μειλίσσοντο.
                </div>
<div class="poetry-line">ἀμβολίη δ᾽ εἰς ἦμαρ ἀεὶ ἐξ ἤματος ἦεν
                </div>
<div class="poetry-line">ναυτιλίης: δηρὸν δ᾽ ἂν ἐλίνυον αὖθι μένοντες,
                </div>
<div class="poetry-line">εἰ μὴ ἀολλίσσας ἑτάρους ἀπάνευθε γυναικῶν
                </div>
<div class="poetry-line">Ἡρακλέης τοίοισιν ἐνιπτάζων μετέειπεν:
                </div>
<div class="poetry-line"></div>
<div class="poetry-line">ἡμέας; ἦε γάμων ἐπιδευέες ἐνθάδ᾽ ἔβημεν
                </div>
<div class="poetry-line">κεῖθεν, ὀνοσσάμενοι πολιήτιδας; αὖθι δ᾽ ἕαδεν
                </div>
<div class="poetry-line">ναίοντας λιπαρὴν ἄροσιν Λήμνοιο ταμέσθαι;
                </div>
<div class="poetry-line">οὐ μὰν εὐκλειεῖς γε σὺν ὀθνείῃσι γυναιξὶν
                </div>
<div class="poetry-line">ἐσσόμεθ᾽ ὧδ᾽ ἐπὶ δηρὸν ἐελμένοι: οὐδέ τι κῶας
                </div>
<div class="poetry-line">αὐτόματον δώσει τις ἑλὼν θεὸς εὐξαμένοισιν.
                </div>
<div class="poetry-line">ἴομεν αὖτις ἕκαστοι ἐπὶ σφέα: τὸν δ᾽ ἐνὶ λέκτροις
                </div>
<div class="poetry-line">Ὑψιπύλης εἰᾶτε πανήμερον, εἰσόκε Λῆμνον
                </div>
<div class="poetry-line">παισὶν ἐσανδρώσῃ, μεγάλη τέ ἑ βάξις ἵκηται.</div>
<div class="poetry-line">ὧς νείκεσσεν ὅμιλον: ἐναντία δ᾽ οὔ νύ τις ἔτλη
                </div>
<div class="poetry-line">ὄμματ᾽ ἀνασχεθέειν, οὐδὲ προτιμυθήσασθαι:
                </div>
<div class="poetry-line">ἀλλ᾽ αὔτως ἀγορῆθεν ἐπαρτίζοντο νέεσθαι
                </div>
<div class="poetry-line">σπερχόμενοι. ταὶ δέ σφιν ἐπέδραμον, εὖτ᾽ ἐδάησαν.
                </div>
<div class="poetry-line">ὡς δ᾽ ὅτε λείρια καλὰ περιβρομέουσι μέλισσαι
                </div>
<div class="poetry-line">πέτρης ἐκχύμεναι σιμβληίδος, ἀμφὶ δὲ λειμὼν
                </div>
<div class="poetry-line">ἑρσήεις γάνυται, ταὶ δὲ γλυκὺν ἄλλοτε ἄλλον
                </div>
<div class="poetry-line">καρπὸν ἀμέργουσιν πεποτημέναι: ὧς ἄρα ταίγε
                </div>
<div class="poetry-line">ἐνδυκὲς ἀνέρας ἀμφὶ κινυρόμεναι προχέοντο,
                </div>
<div class="poetry-line">χερσί τε καὶ μύθοισιν ἐδεικανόωντο ἕκαστον,
                </div>
<div class="poetry-line">εὐχόμεναι μακάρεσσιν ἀπήμονα νόστον ὀπάσσαι.
                </div>
<div class="poetry-line">ὧς δὲ καὶ Ὑψιπύλη ἠρήσατο χεῖρας ἑλοῦσα
                </div>
<div class="poetry-line">Αἰσονίδεω, τὰ δέ οἱ ῥέε δάκρυα χήτει ἰόντος:
</div>
<div class="poetry-line"></div>
<div class="poetry-line">χρύσειον βασιλῆι δέρος κομίσειαν ἄγοντα
                </div>
<div class="poetry-line">αὔτως, ὡς ἐθέλεις καί τοι φίλον. ἥδε δὲ νῆσος
                </div>
<div class="poetry-line">σκῆπτρά τε πατρὸς ἐμεῖο παρέσσεται, ἢν καὶ ὀπίσσω
                </div>
<div class="poetry-line">δή ποτε νοστήσας ἐθέλῃς ἄψορρον ἱκέσθαι.
                </div>
<div class="poetry-line">ῥηιδίως δ᾽ ἂν ἑοῖ καὶ ἀπείρονα λαὸν ἀγείραις
                </div>
<div class="poetry-line">ἄλλων ἐκ πολίων: ἀλλ᾽ οὐ σύγε τήνδε μενοινὴν
                </div>
<div class="poetry-line">σχήσεις, οὔτ᾽ αὐτὴ προτιόσσομαι ὧδε τελεῖσθαι.
                </div>
<div class="poetry-line">μνώεο μὴν ἀπεών περ ὁμῶς καὶ νόστιμος ἤδη
                </div>
<div class="poetry-line">Ὑψιπύλης: λίπε δ᾽ ἧμιν ἔπος, τό κεν ἐξανύσαιμι
                </div>
<div class="poetry-line">πρόφρων, ἢν ἄρα δή με θεοὶ δώωσι τεκέσθαι.</div>
<div class="poetry-line">τὴν δ᾽ αὖτ᾽ Αἴσονος υἱὸς ἀγαιόμενος προσέειπεν:
                </div>
<div class="poetry-line"></div>
<div class="poetry-line">ἐκ μακάρων: τύνη δ᾽ ἐμέθεν πέρι θυμὸν ἀρείω
                </div>
<div class="poetry-line">ἴσχαν᾽, ἐπεὶ πάτρην μοι ἅλις Πελίαο ἕκητι
                </div>
<div class="poetry-line">ναιετάειν: μοῦνόν με θεοὶ λύσειαν ἀέθλων.
                </div>
<div class="poetry-line">εἰ δ᾽ οὔ μοι πέπρωται ἐς Ἑλλάδα γαῖαν ἱκέσθαι
                </div>
<div class="poetry-line">τηλοῦ ἀναπλώοντι, σὺ δ᾽ ἄρσενα παῖδα τέκηαι,
                </div>
<div class="poetry-line">πέμπε μιν ἡβήσαντα Πελασγίδος ἔνδον Ἰωλκοῦ
                </div>
<div class="poetry-line">πατρί τ᾽ ἐμῷ καὶ μητρὶ δύης ἄκος, ἢν ἄρα τούσγε
                </div>
<div class="poetry-line">τέτμῃ ἔτι ζώοντας, ἵν᾽ ἄνδιχα τοῖο ἄνακτος
                </div>
<div class="poetry-line">σφοῖσιν πορσύνωνται ἐφέστιοι ἐν μεγάροισιν.</div>
<div class="poetry-line">ἦ, καὶ ἔβαιν᾽ ἐπὶ νῆα παροίτατος: ὧς δὲ καὶ
                    ἄλλοι
                </div>
<div class="poetry-line">βαῖνον ἀριστῆες: λάζοντο δὲ χερσὶν έρετμὰ
                </div>
<div class="poetry-line">ἐνσχερὼ ἑζόμενοι: πρυμνήσια δέ σφισιν Ἄργος
                </div>
<div class="poetry-line">λῦσεν ὑπὲκ πέτρης ἁλιμυρέος. ἔνθ᾽ ἄρα τοίγε
                </div>
<div class="poetry-line">κόπτον ὕδωρ δολιχῇσιν ἐπικρατέως ἐλάτῃσιν.
                </div>
<div class="poetry-line">ἑσπέριοι δ᾽ Ὀρφῆος ἐφημοσύνῃσιν ἔκελσαν
                </div>
<div class="poetry-line">νῆσον ἐς Ἠλέκτρης Ἀτλαντίδος, ὄφρα δαέντες
                </div>
<div class="poetry-line">ἀρρήτους ἀγανῇσι τελεσφορίῃσι θέμιστας
                </div>
<div class="poetry-line">σωότεροι κρυόεσσαν ὑπεὶρ ἅλα ναυτίλλοιντο.
                </div>
<div class="poetry-line">τῶν μὲν ἔτ᾽ οὐ προτέρω μυθήσομαι: ἀλλὰ καὶ αὐτὴ
                </div>
<div class="poetry-line">νῆσος ὁμῶς κεχάροιτο καὶ οἳ λάχον ὄργια κεῖνα
                </div>
<div class="poetry-line">δαίμονες ἐνναέται, τὰ μὲν οὐ θέμις ἄμμιν ἀείδειν.
                </div>
<div class="poetry-line">κεῖθεν δ᾽ εἰρεσίῃ Μέλανος διὰ βένθεα πόντου
                </div>
<div class="poetry-line">ἱέμενοι τῇ μὲν Θρῃκῶν χθόνα, τῇ δὲ περαίην
                </div>
<div class="poetry-line">Ἴμβρον ἔχον καθύπερθε: νέον γε μὲν ἠελίοιο
                </div>
<div class="poetry-line">δυομένου Χερόνησον ἐπὶ προύχουσαν ἵκοντο.
                </div>
<div class="poetry-line">ἔνθα σφιν λαιψηρὸς ἄη νότος, ἱστία δ᾽ οὔρῳ
                </div>
<div class="poetry-line">στησάμενοι κούρης Ἀθαμαντίδος αἰπὰ ῥέεθρα
                </div>
<div class="poetry-line">εἰσέβαλον: πέλαγος δὲ τὸ μὲν καθύπερθε λέλειπτο
                </div>
<div class="poetry-line">ἦρι, τὸ δ᾽ ἐννύχιοι Ῥοιτειάδος ἔνδοθεν ἀκτῆς
                </div>
<div class="poetry-line">μέτρεον, Ἰδαίην ἐπὶ δεξιὰ γαῖαν ἔχοντες.
                </div>
<div class="poetry-line">Δαρδανίην δὲ λιπόντες ἐπιποοσέβαλλον Ἀβύδῳ,
                </div>
<div class="poetry-line">Περκώτην δ᾽ ἐπὶ τῇ καὶ Ἀβαρνίδος ἠμαθόεσσαν
                </div>
<div class="poetry-line">ἠιόνα ζαθέην τε παρήμειβον Πιτύειαν.
                </div>
<div class="poetry-line">καὶ δὴ τοίγ᾽ ἐπὶ νυκτὶ διάνδιχα νηὸς ἰούσης
                </div>
<div class="poetry-line">δίνῃ πορφύροντα διήνυσαν Ἑλλήσποντον.
                </div>
<div class="poetry-line">ἔστι δέ τις αἰπεῖα Προποντίδος ἔνδοθι νῆσος
                </div>
<div class="poetry-line">τυτθὸν ἀπὸ Φρυγίης πολυληίου ἠπείροιο
                </div>
<div class="poetry-line">εἰς ἅλα κεκλιμένη, ὅσσον τ᾽ ἐπιμύρεται ἰσθμὸς
                </div>
<div class="poetry-line">χέρσῳ ἐπιπρηνὴς καταειμένος: ἐν δέ οἱ ἀκταὶ
                </div>
<div class="poetry-line">ἀμφίδυμοι, κεῖνται δ᾽ ὑπὲρ ὕδατος Λἰσήποιο.
                </div>
<div class="poetry-line">Λ̓́ρκτων μιν καλέουσιν ὄρος περιναιετάοντες:
                </div>
<div class="poetry-line">καὶ τὸ μὲν ὑβρισταί τε καὶ ἄγριοι ἐνναίουσιν
                </div>
<div class="poetry-line">Γηγενέες, μέγα θαῦμα περικτιόνεσσιν ἰδέσθαι.
                </div>
<div class="poetry-line">ἓξ γὰρ ἑκάστῳ χεῖρες ὑπέρβιοι ἠερέθονται,
                </div>
<div class="poetry-line">αἱ μὲν ἀπὸ στιβαρῶν ὤμων δύο, ταὶ δ᾽ ὑπένερθεν
                </div>
<div class="poetry-line">τέσσαρες αἰνοτάτῃσιν ἐπὶ πλευρῇς ἀραρυῖαι.
                </div>
<div class="poetry-line">ἰσθμὸν δ᾽ αὖ πεδίον τε Δολίονες ἀμφενέμοντο
                </div>
<div class="poetry-line">ἀνέρες: ἐν δ᾽ ἥρως Λἰνήιος υἱὸς ἄνασσεν
                </div>
<div class="poetry-line">Κύζικος, ὃν κούρη δίου τέκεν Εὐσώροιο
                </div>
<div class="poetry-line">Αἰνήτη. τοὺς δ᾽ οὔτι καὶ ἔκπαγλοί περ ἐόντες
                </div>
<div class="poetry-line">Γηγενέες σίνοντο, Ποσειδάωνος ἀρωγῇ:
                </div>
<div class="poetry-line">τοῦ γὰρ ἔσαν τὰ πρῶτα Δολίονες ἐκγεγαῶτες.
                </div>
<div class="poetry-line">ἔνθ᾽ Ἀργὼ προύτυψεν ἐπειγομένη ἀνέμοισιν
                </div>
<div class="poetry-line">Θρηικίοις, Καλὸς δὲ λιμὴν ὑπέδεκτο θέουσαν.
                </div>
<div class="poetry-line">κεῖσε καὶ εὐναίης ὀλίγον λίθον ἐκλύσαντες
                </div>
<div class="poetry-line">Τίφυος ἐννεσίῃσιν ὑπὸ κρήνῃ ἐλίποντο,
                </div>
<div class="poetry-line">κρήνῃ ὑπ᾽ Ἀρτακίῃ: ἕτερον δ᾽ ἔλον, ὅστις ἀρήρει,
                </div>
<div class="poetry-line">βριθύν: ἀτὰρ κεῖνόν γε θεοπροπίαις Ἑκάτοιο
                </div>
<div class="poetry-line">Νηλεΐδαι μετόπισθεν Ἰάονες ἱδρύσαντο
                </div>
<div class="poetry-line">ἱερόν, ἣ θέμις ἦεν, Ἰησονίης ἐν Ἀθήνης.
</div>
<div class="poetry-line">τοὺς δ᾽ ἄμυδις φιλότητι Δολίονες ἠδὲ καὶ αὐτὸς
                </div>
<div class="poetry-line">Κύζικος ἀντήσαντες ὅτε στόλον ἠδὲ γενέθλην
                </div>
<div class="poetry-line">ἔκλυον, οἵτινες εἶεν, ἐυξείνως ἀρέσαντο,
                </div>
<div class="poetry-line">καί σφεας εἰρεσίῃ πέπιθον προτέρωσε κιόντας
                </div>
<div class="poetry-line">ἄστεος ἐν λιμένι πρυμνήσια νηὸς ἀνάψαι,
                </div>
<div class="poetry-line">ἔνθ᾽ οἵγ᾽ Ἐκβασίῳ βωμὸν θέσαν Ἀπόλλωνι
                </div>
<div class="poetry-line">εἱσάμενοι παρὰ θῖνα, θυηπολίης τ᾽ ἐμελοντο.
                </div>
<div class="poetry-line">δῶκεν δ᾽ αὐτὸς ἄναξ λαρὸν μέθυ δευουένοισιν
                </div>
<div class="poetry-line">μῆλά θ᾽ ὁμοῦ: δὴ γάρ οἱ ἔην φάτις, εὖτ᾽ ἂν ἵκωνται
                </div>
<div class="poetry-line">ἀνδρῶν ἡρώων θεῖος στόλος, αὐτίκα τόνγε
                </div>
<div class="poetry-line">μείλιχον ἀντιάαν, μηδὲ πτολέμοιο μέλεσθαι.
                </div>
<div class="poetry-line">ἶσόν που κἀκείνῳ ἐπισταχύεσκον ἴουλοι,
                </div>
<div class="poetry-line">οὐδέ νύ πω παίδεσσιν ἀγαλλόμενος μεμόρητο:
                </div>
<div class="poetry-line">ἀλλ᾽ ἔτι οἱ κατὰ δώματ᾽ ἀκήρατος ἦεν ἄκοιτις
                </div>
<div class="poetry-line">ὠδίνων, Μέροπος Περκωσίου ἐκγεγαυῖα,
                </div>
<div class="poetry-line">Κλείτη ἐυπλόκαμος, τὴν μὲν νέον ἐξέτι πατρὸς
                </div>
<div class="poetry-line">θεσπεσίοις ἕδνοισιν ἀνήγαγεν ἀντιπέρηθεν.
                </div>
<div class="poetry-line">ἀλλὰ καὶ ὧς θάλαμόν τε λιπὼν καὶ δέμνια νύμφης
                </div>
<div class="poetry-line">τοῖς μέτα δαῖτ᾽ ἀλέγυνε, βάλεν δ᾽ ἀπὸ δείματα θυμοῦ.
                </div>
<div class="poetry-line">ἀλλήλους δ᾽ ἐρέεινον ἀμοιβαδίς: ἤτοι ὁ μέν σφεων
                </div>
<div class="poetry-line">πεύθετο ναυτιλίης ἄνυσιν, Πελίαό τ᾽ ἐφετμάς:
                </div>
<div class="poetry-line">οἱ δὲ περικτιόνων πόλιας καὶ κόλπον ἅπαντα
                </div>
<div class="poetry-line">εὐρείης πεύθοντο Προποντίδος: οὐ μὲν ἐπιπρὸ
                </div>
<div class="poetry-line">ἠείδει καταλέξαι ἐελδομένοισι δαῆναι.
                </div>
<div class="poetry-line">ἠοῖ δ᾽ εἰσανέβαν μέγα Δίνδυμον, ὄφρα καὶ αὐτοὶ
                </div>
<div class="poetry-line">θηήσαιντο πόρους κείνης ἁλός: ἐκ δ᾽ ἄρα τοίγε
                </div>
<div class="poetry-line">νῆα Χυτοῦ λιμένος προτέρω ἐξήλασαν ὅρμον:
                </div>
<div class="poetry-line">ἥδε δ᾽ Ἰησονίη πέφαται ὁδός, ἥνπερ ἔβησαν.
                </div>
<div class="poetry-line">Γηγενέες δ᾽ ἑτέρωθεν ἀπ᾽ οὔρεος ἀίξαντες
                </div>
<div class="poetry-line">φράξαν ἀπειρεσίοιο Χυτοῦ στόμα νειόθι πέτρῃς
                </div>
<div class="poetry-line">πόντιον, οἷά τε θῆρα λοχώμενοι ἔνδον ἐόντα.
                </div>
<div class="poetry-line">ἀλλὰ γὰρ αὖθι λέλειπτο σὺν ἀνδράσιν ὁπλοτέροισιν
                </div>
<div class="poetry-line">Ἡρακλέης, ὃς δή σφι παλίντονον αἶψα τανύσσας
                </div>
<div class="poetry-line">τόξον ἐπασσυτέρους πέλασε χθονί: τοὶ δὲ καὶ αὐτοὶ
                </div>
<div class="poetry-line">πέτρας ἀμφιρρῶγας ἀερτάζοντες ἔβαλλον.
                </div>
<div class="poetry-line">δὴ γάρ που κἀκεῖνα θεὰ τρέφεν αἰνὰ πέλωρα
                </div>
<div class="poetry-line">Ἥρη, Ζηνὸς ἄκοιτις, ἀέθλιον Ἡρακλῆι.
                </div>
<div class="poetry-line">σὺν δὲ καὶ ὧλλοι δῆθεν ὑπότροποι ἀντιόωντες,
                </div>
<div class="poetry-line">πρίν περ ἀνελθέμεναι σκοπιήν, ἥπτοντο φόνοιο
                </div>
<div class="poetry-line">γηγενέων ἥρωες ἀρήιοι, ἠμὲν ὀιστοῖς
                </div>
<div class="poetry-line">ἠδὲ καὶ ἐγχείῃσι δεδεγμένοι, εἰσόκε πάντας
                </div>
<div class="poetry-line">ἀντιβίην ἀσπερχὲς ὀρινομένους ἐδάιξαν.
                </div>
<div class="poetry-line">ὡς δ᾽ ὅτε δούρατα μακρὰ νέον πελέκεσσι τυπέντα
                </div>
<div class="poetry-line">ὑλοτόμοι στοιχηδὸν ἐπὶ ῥηγμῖνι βάλωσιν,
                </div>
<div class="poetry-line">ὄφρα νοτισθέντα κρατεροὺς ἀνεχοίατο γόμφους:
                </div>
<div class="poetry-line">ὧς οἱ ἐνὶ ξυνοχῇ λιμένος πολιοῖο τέταντο
                </div>
<div class="poetry-line">ἑξείης, ἄλλοι μὲν ἐς ἁλμυρὸν ἀθρόοι ὕδωρ
                </div>
<div class="poetry-line">δύπτοντες κεφαλὰς καὶ στήθεα, γυῖα δ᾽ ὕπερθεν
                </div>
<div class="poetry-line">χέρσῳ τεινάμενοι: τοὶ δ᾽ ἔμπαλιν, αἰγιαλοῖο
                </div>
<div class="poetry-line">κράατα μὲν ψαμάθοισι, πόδας δ᾽ εἰς βένθος ἔρειδον,
                </div>
<div class="poetry-line">ἄμφω ἅμ᾽ οἰωνοῖσι καὶ ἰχθύσι κύρμα γενέσθαι.
</div>
<div class="poetry-line">ἥρωες δ᾽, ὅτε δή σφιν ἀταρβὴς ἔπλετ᾽ ἄεθλος,
                </div>
<div class="poetry-line">δὴ τότε πείσματα νηὸς ἐπὶ πνοιῇς ἀνέμοιο
                </div>
<div class="poetry-line">λυσάμενοι προτέρωσε διὲξ ἁλὸς οἶδμα νέοντο.
                </div>
<div class="poetry-line">ἡ δ᾽ ἔθεεν λαίφεσσι πανήμερος: οὐ μὲν ἰούσης
                </div>
<div class="poetry-line">νυκτὸς ἔτι ῥιπὴ μένεν ἔμπεδον, ἀλλὰ θύελλαι
                </div>
<div class="poetry-line">ἀντίαι ἁρπάγδην ὀπίσω φέρον, ὄφρ᾽ ἐπέλασσαν
                </div>
<div class="poetry-line">αὖτις ἐυξείνοισι Δολίοσιν ἐκ δ᾽ ἄρ᾽ ἔβησαν
                </div>
<div class="poetry-line">αὐτονυχί: ἱερὴ δὲ φατίζεται ἥδ᾽ ἔτι πέτρη,
                </div>
<div class="poetry-line">ᾗ πέρι πείσματα νηὸς ἐπεσσύμενοι ἐβάλοντο.
                </div>
<div class="poetry-line">οὐδέ τις αὐτὴν νῆσον ἐπιφραδέως ἐνόησεν
                </div>
<div class="poetry-line">ἔμμεναι: οὐδ᾽ ὑπὸ νυκτὶ Δολίονες ἂψ ἀνιόντας
                </div>
<div class="poetry-line">ἥρωας νημερτὲς ἐπήισαν: ἀλλά που ἀνδρῶν
                </div>
<div class="poetry-line">Μακριέων εἴσαντο Πελασγικὸν ἄρεα κέλσαι.
                </div>
<div class="poetry-line">τῶ καὶ τεύχεα δύντες ἐπὶ σφίσι χεῖρας ἄειραν.
                </div>
<div class="poetry-line">σὺν δ᾽ ἔλασαν μελίας τε καὶ ἀσπίδας ἀλλήλοισιν
                </div>
<div class="poetry-line">ὀξείῃ ἴκελοι ῥιπῇ πυρός, ἥ τ᾽ ἐνὶ θάμνοις
                </div>
<div class="poetry-line">αὐαλέοισι πεσοῦσα κορύσσεται: ἐν δὲ κυδοιμὸς
                </div>
<div class="poetry-line">δεινός τε ζαμενής τε Δολιονίῳ πέσε δήμῳ.
                </div>
<div class="poetry-line">οὐδ᾽ ὅγε δηιοτῆτος ὑπὲρ μόρον αὖτις ἔμελλεν
                </div>
<div class="poetry-line">οἴκαδε νυμφιδίους θαλάμους καὶ λέκτρον ἱκέσθαι.
                </div>
<div class="poetry-line">ἀλλά μιν Λἰσονίδης τετραμμένον ἰθὺς ἑοῖο
                </div>
<div class="poetry-line">πλῆξεν ἐπαΐξας στῆθος μέσον, ἀμφὶ δὲ δουρὶ
                </div>
<div class="poetry-line">ὀστέον ἐρραίσθη: ὁ δ᾽ ἐνὶ ψαμάθοισιν έλυσθεὶς
                </div>
<div class="poetry-line">μοῖραν ἀνέπλησεν. τὴν γὰρ θέμις οὔποτ᾽ ἀλύξαι
                </div>
<div class="poetry-line">θνητοῖσιν: πάντῃ δὲ περὶ μέγα πέπταται ἕρκος.
                </div>
<div class="poetry-line">ὧς τὸν ὀιόμενόν που ἀδευκέος ἔκτοθεν ἄτης
                </div>
<div class="poetry-line">εἶναι ἀριστήων αὐτῇ ὑπὸ νυκτὶ πέδησεν
                </div>
<div class="poetry-line">μαρνάμενον κείνοισι: πολεῖς δ᾽ ἐπαρηγόνες ἄλλοι
                </div>
<div class="poetry-line">ἔκταθεν: Ἡρακλέης μὲν ἐνήρατο Τηλεκλῆα
                </div>
<div class="poetry-line">ἠδὲ Μεγαβρόντην: Σφόδριν δ᾽ ἐνάριξεν Ἄκαστος:
                </div>
<div class="poetry-line">Πηλεὺς δὲ Ζέλυν εἷλεν ἀρηίθοόν τε Γέφυρον.
                </div>
<div class="poetry-line">αὐτὰρ ἐυμμελίης Τελαμὼν Βασιλῆα κατέκτα.
                </div>
<div class="poetry-line">Ἴδας δ᾽ αὖ Προμέα, Κλυτίος δ᾽ Ὑάκινθον ἔπεφνεν,
                </div>
<div class="poetry-line">Τυνδαρίδαι δ᾽ ἄμφω Μεγαλοσσάκεα Φλογίον τε.
                </div>
<div class="poetry-line">Οἰνεΐδης δ᾽ ἐπὶ τοῖσιν ἕλεν θρασὺν Ἰτυμονῆα
                </div>
<div class="poetry-line">ἠδὲ καὶ Ἀρτακέα, πρόμον ἀνδρῶν: οὓς ἔτι πάντας
                </div>
<div class="poetry-line">ἐνναέται τιμαῖς ἡρωίσι κυδαίνουσιν.
                </div>
<div class="poetry-line">οἱ δ᾽ ἄλλοι εἴξαντες ὑπέτρεσαν, ἠύτε κίρκους
                </div>
<div class="poetry-line">ὠκυπέτας ἀγεληδὸν ὑποτρέσσωσι πέλειαι.
                </div>
<div class="poetry-line">ἐς δὲ πύλας ὁμάδῳ πέσον ἀθρόοι: αἶψα δ᾽ ἀυτῆς
                </div>
<div class="poetry-line">πλῆτο πόλις στονόεντος ὑποτροπίῃ πολέμοιο.
                </div>
<div class="poetry-line">ἠῶθεν δ᾽ ὀλοὴν καὶ ἀμήχανον εἰσενόησαν
                </div>
<div class="poetry-line">ἀμπλακίην ἄμφω: στυγερὸν δ᾽ ἄχος εἷλεν ἰδόντας
                </div>
<div class="poetry-line">ἥρωας Μινύας Αἰνήιον υἷα πάροιθεν
                </div>
<div class="poetry-line">Κύζικον ἐν κονίῃσι καὶ αἵματι πεπτηῶτα.
                </div>
<div class="poetry-line">ἤματα δὲ τρία πάντα γόων, τίλλοντό τε χαίτας
                </div>
<div class="poetry-line">αὐτοὶ ὁμῶς λαοί τε Δολίονες. αὐτὰρ ἔπειτα
                </div>
<div class="poetry-line">τρὶς περὶ χαλκείοις σὺν τεύχεσι δινηθέντες
                </div>
<div class="poetry-line">τύμβῳ ἐνεκτερέιξαν, ἐπειρήσαντό τ᾽ ἀέθλων,
                </div>
<div class="poetry-line">ἣ θέμις, ἂμ πεδίον λειμώνιον, ἔνθ᾽ ἔτι νῦν περ
                </div>
<div class="poetry-line">ἀγκέχυται τόδε σῆμα καὶ ὀψιγόνοισιν ἰδέσθαι.
                </div>
<div class="poetry-line">οὐδὲ μὲν οὐδ᾽ ἄλοχος Κλείτη φθιμένοιο λέλειπτο
                </div>
<div class="poetry-line">οὗ πόσιος μετόπισθε: κακῷ δ᾽ ἐπὶ κύντερον ἄλλο
                </div>
<div class="poetry-line">ἤνυσεν, ἁψαμένη βρόχον αὐχένι. τὴν δὲ καὶ αὐταὶ
                </div>
<div class="poetry-line">νύμφαι ἀποφθιμένην ἀλσηίδες ὠδύραντο:
                </div>
<div class="poetry-line">καί οἱ ἀπὸ βλεφάρων ὅσα δάκρυα χεῦαν ἔραζε,
                </div>
<div class="poetry-line">πάντα τάγε κρήνην τεῦξαν θεαί, ἣν καλέουσιν
                </div>
<div class="poetry-line">Κλείτην, δυστήνοιο περικλεὲς οὔνομα νύμφης.
                </div>
<div class="poetry-line">αἰνότατον δὴ κεῖνο Δολιονίῃσι γυναιξὶν
                </div>
<div class="poetry-line">ἀνδράσι τ᾽ ἐκ Διὸς ἦμαρ ἐπήλυθεν: οὐδὲ γὰρ αὐτῶν
                </div>
<div class="poetry-line">ἔτλη τις πάσσασθαι ἐδητύος, οὐδ᾽ ἐπὶ δηρὸν
                </div>
<div class="poetry-line">ἐξ ἀχέων ἔργοιο μυληφάτου ἐμνώοντο:
                </div>
<div class="poetry-line">ἀλλ᾽ αὔτως ἄφλεκτα διαζώεσκον ἔδοντες.
                </div>
<div class="poetry-line">ἔνθ᾽ ἔτι νῦν, εὖτ᾽ ἄν σφιν ἐτήσια χύτλα χέωνται
                </div>
<div class="poetry-line">Κύζικον ἐνναίοντες Ἰάονες, ἔμπεδον αἰεὶ
                </div>
<div class="poetry-line">πανδήμοιο μύλης πελάνους ἐπαλετρεύουσιν. </div>
<div class="poetry-line">ἐκ δὲ τόθεν τρηχεῖαι ἀνηέρθησαν ἄελλαι
                </div>
<div class="poetry-line">ἤμαθ᾽ ὁμοῦ νύκτας τε δυώδεκα, τοὺς δὲ καταῦθι
                </div>
<div class="poetry-line">ναυτίλλεσθαι ἔρυκον. ἐπιπλομένῃ δ᾽ ἐνὶ νυκτὶ
                </div>
<div class="poetry-line">ὧλλοι μέν ῥα πάρος δεδμημένοι εὐνάζοντο
                </div>
<div class="poetry-line">ὕπνῳ ἀριστῆες πύματον λάχος: αὐτὰρ Ἄκαστος
                </div>
<div class="poetry-line">Μόψος τ᾽ Ἀμπυκίδης ἀδινὰ κνώσσοντας ἔρυντο.
                </div>
<div class="poetry-line">ἡ δ᾽ ἄρ᾽ ὑπὲρ ξανθοῖο καρήατος Αἰσονίδαο
                </div>
<div class="poetry-line">πωτᾶτ᾽ ἀλκυονὶς λιγυρῇ ὀπὶ θεσπίζουσα
                </div>
<div class="poetry-line">λῆξιν ὀρινομένων ἀνέμων: συνέηκε δὲ Μόψος
                </div>
<div class="poetry-line">ἀκταίης ὄρνιθος ἐναίσιμον ὄσσαν ἀκούσας.
                </div>
<div class="poetry-line">καὶ τὴν μὲν θεὸς αὖτις ἀπέτραπεν, ἷζε δ᾽ ὕπερθεν
                </div>
<div class="poetry-line">νηίου ἀφλάστοιο μετήορος ἀίξασα.
                </div>
<div class="poetry-line">τὸν δ᾽ ὅγε κεκλιμένον μαλακοῖς ἐνὶ κώεσιν οἰῶν.
                </div>
<div class="poetry-line">κινήσας ἀνέγειρε παρασχεδόν, ὧδέ τ᾽ ἔειπεν:
                </div>
<div class="poetry-line"></div>
<div class="poetry-line">Δινδύμου ὀκριόεντος ἐύθρονον ἱλάξασθαι
                </div>
<div class="poetry-line">μητέρα συμπάντων μακάρων: λήξουσι δ᾽ ἄελλαι
                </div>
<div class="poetry-line">ζαχρηεῖς: τοίην γὰρ ἐγὼ νέον ὄσσαν ἄκουσα
                </div>
<div class="poetry-line">ἀλκυόνος ἁλίης, ἥ τε κνώσσοντος ὕπερθεν
                </div>
<div class="poetry-line">σεῖο πέριξ τὰ ἕκαστα πιφαυσκομένη πεπότηται.
                </div>
<div class="poetry-line">ἐκ γὰρ τῆς ἄνεμοί τε θάλασσά τε νειόθι τε χθὼν
                </div>
<div class="poetry-line">πᾶσα πεπείρανται νιφόεν θ᾽ ἕδος Οὐλύμποιο:
                </div>
<div class="poetry-line">καί οἱ, ὅτ᾽ ἐξ ὀρέων μέγαν οὐρανὸν εἰσαναβαίνῃ,
                </div>
<div class="poetry-line">Ζεὺς αὐτὸς Κρονίδης ὑποχάζεται. ὧς δὲ καὶ ὧλλοι
                </div>
<div class="poetry-line">ἀθάνατοι μάκαρες δεινὴν θεὸν ἀμφιέπουσιν.</div>
<div class="poetry-line">ὧς φάτο: τῷ δ᾽ ἀσπαστὸν ἔπος γένετ᾽ εἰσαΐοντι.
                </div>
<div class="poetry-line">ὤρνυτο δ᾽ ἐξ εὐνῆς κεχαρημένος: ὦρσε δ᾽ ἑταίρους
                </div>
<div class="poetry-line">πάντας ἐπισπέρχων, καί τέ σφισιν ἐγρομένοισιν
                </div>
<div class="poetry-line">Ἀμπυκίδεω Μόψοιο θεοπροπίας ἀγόρευεν.
                </div>
<div class="poetry-line">αἶψα δὲ κουρότεροι μὲν ἀπὸ σταθμῶν ἐλάσαντες
                </div>
<div class="poetry-line">ἔνθεν ἐς αἰπεινὴν ἄναγον βόας οὔρεος ἄκρην.
                </div>
<div class="poetry-line">οἱ δ᾽ ἄρα λυσάμενοι Ἱερῆς ἐκ πείσματα πέτρης
                </div>
<div class="poetry-line">ἤρεσαν ἐς λιμένα Θρηίκιον: ἂν δὲ καὶ αὐτοὶ
                </div>
<div class="poetry-line">βαῖνον, παυροτέρους ἑτάρων ἐν νηὶ λιπόντες.
                </div>
<div class="poetry-line">τοῖσι δὲ Μακριάδες σκοπιαὶ καὶ πᾶσα περαίη
                </div>
<div class="poetry-line">Θρηικίης ἐνὶ χερσὶν ἑαῖς προυφαίνετ᾽ ἰδέσθαι:
                </div>
<div class="poetry-line">φαίνετο δ᾽ ἠερόεν στόμα Βοσπόρου ἠδὲ κολῶναι
                </div>
<div class="poetry-line">Μυσίαι: ἐκ δ᾽ ἑτέρης ποταμοῦ ῥόος Αἰσήποιο
                </div>
<div class="poetry-line">ἄστυ τε καὶ πεδίον Νηπήιον Ἀδρηστείης.
                </div>
<div class="poetry-line">ἔσκε δέ τι στιβαρὸν στύπος ἀμπέλου ἔντροφον ὕλῃ,
                </div>
<div class="poetry-line">πρόχνυ γεράνδρυον: τὸ μὲν ἔκταμον, ὄφρα πέλοιτο
                </div>
<div class="poetry-line">δαίμονος οὐρείης ἱερὸν βρέτας: ἔξεσε δ᾽ Ἄργος
                </div>
<div class="poetry-line">εὐκόσμως, καὶ δή μιν ἐπ᾽ ὀκριόεντι κολωνῷ
                </div>
<div class="poetry-line">ἵδρυσαν φηγοῖσιν ἐπηρεφὲς ἀκροτάτῃσιν,
                </div>
<div class="poetry-line">αἵ ῥά τε πασάων πανυπέρταται ἐρρίζωνται.
                </div>
<div class="poetry-line">βωμὸν δ᾽ αὖ χέραδος παρενήνεον: ἀμφὶ δὲ φύλλοις
                </div>
<div class="poetry-line">στεψάμενοι δρυΐνοισι θυηπολίης ἐμέλοντο
                </div>
<div class="poetry-line">μητέρα Δινδυμίην πολυπότνιαν ἀγκαλέοντες,
                </div>
<div class="poetry-line">ἐνναέτιν Φρυγίης, Τιτίην θ᾽ ἅμα Κύλληνόν τε,
                </div>
<div class="poetry-line">οἳ μοῦνοι πολέων μοιρηγέται ἠδὲ πάρεδροι
                </div>
<div class="poetry-line">μητέρος Ἰδαίης κεκλήαται, ὅσσοι ἔασιν
                </div>
<div class="poetry-line">δάκτυλοι Ἰδαῖοι Κρηταιέες, οὕς ποτε νύμφη
                </div>
<div class="poetry-line">Ἀγχιάλη Δικταῖον ἀνὰ σπέος ἀμφοτέρῃσιν
                </div>
<div class="poetry-line">δραξαμένη γαίης Οἰαξίδος ἐβλάστησεν.
                </div>
<div class="poetry-line">πολλὰ δὲ τήνγε λιτῇσιν ἀποστρέψαι ἐριώλας
                </div>
<div class="poetry-line">Λἰσονίδης γουνάζετ᾽ ἐπιλλείβων ἱεροῖσιν
                </div>
<div class="poetry-line">αἰθομένοις: ἄμυδις δὲ νέοι Ὀρφῆος ἀνωγῇ
                </div>
<div class="poetry-line">σκαίροντες βηταρμὸν ἐνόπλιον ὠρχήσαντο,
                </div>
<div class="poetry-line">καὶ σάκεα ξιφέεσσιν ἐπέκτυπον, ὥς κεν ἰωὴ
                </div>
<div class="poetry-line">δύσφημος πλάζοιτο δι᾽ ἠέρος, ἣν ἔτι λαοὶ
                </div>
<div class="poetry-line">κηδείῃ βασιλῆος ἀνέστενον. ἔνθεν ἐσαιεὶ
                </div>
<div class="poetry-line">ῥόμβῳ καὶ τυπάνῳ Ῥείην Φρύγες ἱλάσκονται.
                </div>
<div class="poetry-line">ἡ δέ που εὐαγέεσσιν ἐπὶ φρένα θῆκε θυηλαῖς
                </div>
<div class="poetry-line">ἀνταίη δαίμων: τὰ δ᾽ ἐοικότα σήματ᾽ ἔγεντο.
                </div>
<div class="poetry-line">δένδρεα μὲν καρπὸν χέον ἄσπετον, ἀμφὶ δὲ ποσσὶν
                </div>
<div class="poetry-line">αὐτομάτη φύε γαῖα τερείνης ἄνθεα ποίης.
                </div>
<div class="poetry-line">θῆρες δ᾽ εἰλυούς τε κατὰ ξυλόχους τε λιπόντες
                </div>
<div class="poetry-line">οὐρῇσιν σαίνοντες ἐπήλυθον. ἡ δὲ καὶ ἄλλο
                </div>
<div class="poetry-line">θῆκε τέρας: ἐπεὶ οὔτι παροίτερον ὕδατι νᾶεν
                </div>
<div class="poetry-line">Δίνδυμον: ἀλλά σφιν τότ᾽ ἀνέβραχε διψάδος αὔτως
                </div>
<div class="poetry-line">ἐκ κορυφῆς ἄλληκτον: Ἰησονίην δ᾽ ἐνέπουσιν
                </div>
<div class="poetry-line">κεῖνο ποτὸν κρήνην περιναιέται ἄνδρες ὀπίσσω.
                </div>
<div class="poetry-line">καὶ τότε μὲν δαῖτ᾽ ἀμφὶ θεᾶς θέσαν οὔρεσιν Ἄρκτων,
                </div>
<div class="poetry-line">μέλποντες Ῥείην πολυπότνιαν: αὐτὰρ ἐς ἠὼ
                </div>
<div class="poetry-line">ληξάντων ἀνέμων νῆσον λίπον εἰρεσίῃσιν. </div>
<div class="poetry-line">ἔνθ᾽ ἔρις ἄνδρα ἕκαστον ἀριστήων ὀρόθυνεν,
                </div>
<div class="poetry-line">ὅστις ἀπολλήξειε πανύστατος. ἀμφὶ γὰρ αἰθὴρ
                </div>
<div class="poetry-line">νήνεμος ἐστόρεσεν δίνας, κατὰ δ᾽ εὔνασε πόντον.
                </div>
<div class="poetry-line">οἱ δὲ γαληναίῃ πίσυνοι ἐλάασκον ἐπιπρὸ
                </div>
<div class="poetry-line">νῆα βίῃ: ̣̣ δ᾽ οὔ κε διὲξ ἁλὸς ἀίσσουσαν
                </div>
<div class="poetry-line">οὐδὲ Ποσειδάωνος ἀελλόποδες κίχον ἵπποι.
                </div>
<div class="poetry-line">ἔμπης δ᾽ ἐγρομένοιο σάλου ζαχρηεσιν αὔραις,
                </div>
<div class="poetry-line">αἳ νέον ἐκ ποταμῶν ὑπὸ δείελον ἠερέθονται,
                </div>
<div class="poetry-line">τειρόμενοι καὶ δὴ μετελώφεον: αὐτὰρ ὁ τούσγε
                </div>
<div class="poetry-line">πασσυδίῃ μογέοντας ἐφέλκετο κάρτεϊ χειρῶν
                </div>
<div class="poetry-line">Ἡρακλέης, ἐτίνασσε δ᾽ ἀρη̣̣ότα δούρατα νηός.
                </div>
<div class="poetry-line">ἀλλ᾽ ὅτε δὴ Μυσῶν λελιημένοι ἠπείροιο
                </div>
<div class="poetry-line">Ῥυνδακίδας προχοὰς μέγα τ᾽ ἠρίον Λἰγαίωνος
                </div>
<div class="poetry-line">τυτθὸν ὑπὲκ Φρυγίης παρεμέτρεον εἰσορόωντες,
                </div>
<div class="poetry-line">δὴ τότ᾽ ἀνοχλίζων τετρηχότος οἴδματος ὁλκοὺς
                </div>
<div class="poetry-line">μεσσόθεν ἆξεν ἐρετμόν. ἀτὰρ τρύφος ἄλλο μὲν αὐτὸς
                </div>
<div class="poetry-line">ἄμφω χερσὶν ἔχων πέσε δόχμιος, ἄλλο δὲ πόντος
                </div>
<div class="poetry-line">κλύζε παλιρροθίοισι φέρων. ἀνὰ δ᾽ ἕζετο σιγῇ
                </div>
<div class="poetry-line">παπταίνων: χεῖρες γὰρ ἀήθεον ἠρεμέουσαι.
                </div>
<div class="poetry-line">ἦμος δ᾽ ἀγρόθεν εἶσι φυτοσκάφος ἤ τις ἀροτρεὺς
                </div>
<div class="poetry-line">ἀσπασίως εἰς αὖλιν ἑήν, δόρποιο χατίζων,
                </div>
<div class="poetry-line">αὐτοῦ δ᾽ ἐν προμολῇ τετρυμένα γούνατ᾽ ἔκαμψεν
                </div>
<div class="poetry-line">αὐσταλέος κονίῃσι, περιτριβέας δέ τε χεῖρας
                </div>
<div class="poetry-line">εἰσορόων κακὰ πολλὰ ἑῇ ἠρήσατο γαστρί:
                </div>
<div class="poetry-line">τῆμος ἄρ᾽ οἵγ᾽ ἀφίκοντο Κιανίδος ἤθεα γαίης
                </div>
<div class="poetry-line">ἀμφ᾽ Ἀργανθώνειον ὄρος προχοάς τε Κίοιο.
                </div>
<div class="poetry-line">τοὺς μὲν ἐυξείνως Μυσοὶ φιλότητι κιόντας
                </div>
<div class="poetry-line">δειδέχατ᾽, ἐνναέται κείνης χθονός, ἤιά τέ σφιν
                </div>
<div class="poetry-line">μῆλά τε δευομένοις μέθυ τ᾽ ἄσπετον ἐγγυάλιξαν.
                </div>
<div class="poetry-line">ἔνθα δ᾽ ἔπειθ᾽ οἱ μὲν ξύλα κάγκανα, τοὶ δὲ λεχαίην
                </div>
<div class="poetry-line">φυλλάδα λειμώνων φέρον ἄσπετον ἀμήσαντες,
                </div>
<div class="poetry-line">στόρνυσθαι: τοὶ δ᾽ ἀμφὶ πυρήια δινεύεσκον:
                </div>
<div class="poetry-line">οἱ δ᾽ οἶνον κρητῆρσι κέρων, πονέοντο τε δαῖτα,
                </div>
<div class="poetry-line">Ἐκβασίῳ ῥέξαντες ὑπὸ κνέφας Ἀπόλλωνι.
                </div>
<div class="poetry-line">αὐτὰρ ὁ δαίνυσθαι ἑτάροις οἷς εὖ ἐπιτείλας
                </div>
<div class="poetry-line">βῆ ῤ̔ ἴμεν εἰς ὕλην υἱὸς Διός, ὥς κεν ἐρετμὸν
                </div>
<div class="poetry-line">οἷ αὐτῷ φθαίη καταχείριον ἐντύνασθαι.
                </div>
<div class="poetry-line">εὗρεν ἔπειτ᾽ ἐλάτην ἀλαλήμενος, οὔτε τι πολλοῖς
                </div>
<div class="poetry-line">ἀχθομένην ὄζοις, οὐδὲ μέγα τηλεθόωσαν,
                </div>
<div class="poetry-line">ἀλλ᾽ οἷον ταναῆς ἔρνος πέλει αἰγείροιο:
                </div>
<div class="poetry-line">τόσση ὁμῶς μῆκός τε καὶ ἐς πάχος ἦεν ἰδέσθαι.
                </div>
<div class="poetry-line">ῥίμφα δ᾽ ὀιστοδόκην μὲν ἐπὶ χθονὶ θῆκε φαρέτρην
                </div>
<div class="poetry-line">αὐτοῖσιν τόξοισιν, ἔδυ δ᾽ ἀπὸ δέρμα λέοντος.
                </div>
<div class="poetry-line">τὴν δ᾽ ὅγε χαλκοβαρεῖ ῥοπάλῳ δαπέδοιο τινάξας
                </div>
<div class="poetry-line">νειόθεν ἀμφοτέρῃσι περὶ στύπος ἔλλαβε χερσίν,
                </div>
<div class="poetry-line">ἠνορέῃ πίσυνος: ἐν δὲ πλατὺν ὦμον ἔρεισεν
                </div>
<div class="poetry-line">εὖ διαβάς: πεδόθεν δὲ βαθύρριζόν περ ἐοῦσαν
                </div>
<div class="poetry-line">προσφὺς ἐξήειρε σὺν αὐτοῖς ἔχμασι γαίης.
                </div>
<div class="poetry-line">ὡς δ᾽ ὅταν ἀπροφάτως ἱστόν νεός, εὖτε μάλιστα
                </div>
<div class="poetry-line">χειμερίη ὀλοοῖο δύσις πέλει Ὠρίωνος,
                </div>
<div class="poetry-line">ὑψόθεν ἐμπλήξασα θοὴ ἀνέμοιο κατάιξ
                </div>
<div class="poetry-line">αὐτοῖσι σφήνεσσιν ὑπὲκ προτόνων ἐρύσηται:
                </div>
<div class="poetry-line">ὧς ὅγε τὴν ἤειρεν. ὁμοῦ δ᾽ ἀνὰ τόξα καὶ ἰοὺς
                </div>
<div class="poetry-line">δέρμα θ᾽ ἑλὼν ῥόπαλόν τε παλίσσυτος ὦρτο νέεσθαι.
</div>
<div class="poetry-line">τόφρα δ᾽ Ὕλας χαλκέῃ σὺν κάλπιδι νόσφιν ὁμίλου
                </div>
<div class="poetry-line">δίζητο κρήνης ἱερὸν ῥόον, ὥς κέ οἱ ὕδωρ
                </div>
<div class="poetry-line">φθαίη ἀφυσσάμενος ποτιδόρπιον, ἄλλα τε πάντα
                </div>
<div class="poetry-line">ὀτραλέως κατὰ κόσμον ἐπαρτίσσειεν ἰόντι.
                </div>
<div class="poetry-line">δὴ γάρ μιν τοίοισιν ἐν ἤθεσιν αὐτὸς ἔφερβεν,
                </div>
<div class="poetry-line">νηπίαχον τὰ πρῶτα δόμων ἐκ πατρὸς ἀπούρας,
                </div>
<div class="poetry-line">δίου Θειοδάμαντος, ὃν ἐν Δρυόπεσσιν ἔπεφνεν
                </div>
<div class="poetry-line">νηλειῶς, βοὸς ἀμφὶ γεωμόρου ἀντιόωντα.
                </div>
<div class="poetry-line">ἤτοι ὁ μὲν νειοῖο γύας τέμνεσκεν ἀρότρῳ
                </div>
<div class="poetry-line">Θειοδάμας ἀνίῃ βεβολημένος: αὐτὰρ ὁ τόνγε
                </div>
<div class="poetry-line">βοῦν ἀρότην ἤνωγε παρασχέμεν οὐκ ἐθέλοντα.
                </div>
<div class="poetry-line">ἵετο γὰρ πρόφασιν πολέμου Δρυόπεσσι βαλέσθαι
                </div>
<div class="poetry-line">λευγαλέην, ἐπεὶ οὔτι δίκης ἀλέγοντες ἔναιον.
                </div>
<div class="poetry-line">ἀλλὰ τὰ μὲν τηλοῦ κεν ἀποπλάγξειεν ἀοιδῆς.
                </div>
<div class="poetry-line">αἶψα δ᾽ ὅγε κρήνην μετεκίαθεν, ἣν καλέουσιν
                </div>
<div class="poetry-line">πηγὰς ἀγχίγυοι περιναιέται. οἱ δέ που ἄρτι
                </div>
<div class="poetry-line">νυμφάων ἵσταντο χοροί: μέλε γάρ σφισι πάσαις,
                </div>
<div class="poetry-line">ὅσσαι κεῖσ᾽ ἐρατὸν νύμφαι ῥίον ἀμφενέμοντο,
                </div>
<div class="poetry-line">Ἄρτεμιν ἐννυχίῃσιν ἀεὶ μέλπεσθαι ἀοιδαῖς.
                </div>
<div class="poetry-line">αἱ μέν, ὅσαι σκοπιὰς ὀρέων λάχον ἢ καὶ ἐναύλους,
                </div>
<div class="poetry-line">αἵγε μὲν ὑλήωροι ἀπόπροθεν ἐστιχόωντο,
                </div>
<div class="poetry-line">ἡ δὲ νέον κρήνης ἀνεδύετο καλλινάοιο
                </div>
<div class="poetry-line">νύμφη ἐφυδατίη: τὸν δὲ σχεδὸν εἰσενόησεν
                </div>
<div class="poetry-line">κάλλεϊ καὶ γλυκερῇσιν ἐρευθόμενον χαρίτεσσιν.
                </div>
<div class="poetry-line">πρὸς γάρ οἱ διχόμηνις ἀπ᾽ αἰθέρος αὐγάζουσα
                </div>
<div class="poetry-line">βάλλε σεληναίη. τὴν δὲ φρένας ἐπτοίησεν
                </div>
<div class="poetry-line">Κύπρις, ἀμηχανίῃ δὲ μόλις συναγείρατο θυμόν.
                </div>
<div class="poetry-line">αὐτὰρ ὅγ᾽ ὡς τὰ πρῶτα ῥόῳ ἔνι κάλπιν ἔρεισεν
                </div>
<div class="poetry-line">λέχρις ἐπιχριμφθείς, περὶ δ᾽ ἄσπετον ἔβραχεν ὕδωρ
                </div>
<div class="poetry-line">χαλκὸν ἐς ἠχήεντα φορεύμενον, αὐτίκα δ᾽ ἥγε
                </div>
<div class="poetry-line">λαιὸν μὲν καθύπερθεν ἐπ᾽ αὐχένος ἄνθετο πῆχυν
                </div>
<div class="poetry-line">κύσσαι ἐπιθύουσα τέρεν στόμα: δεξιτερῇ δὲ
                </div>
<div class="poetry-line">ἀγκῶν᾽ ἔσπασε χειρί, μέσῃ δ᾽ ἐνικάββαλε δίνῃ.
                </div>
<div class="poetry-line">τοῦ δ᾽ ἥρως ἰάχοντος ἐπέκλυεν οἶος ἑταίρων
                </div>
<div class="poetry-line">Εἰλατίδης Πολύφημος, ἰὼν προτέρωσε κελεύθου,
                </div>
<div class="poetry-line">δέκτο γὰρ Ἡρακλῆα πελώριον, ὁππόθ᾽ ἵκοιτο.
                </div>
<div class="poetry-line">βῆ δὲ μεταΐξας Πηγέων σχεδόν, ἠύτε τις θὴρ
                </div>
<div class="poetry-line">ἄγριος, ὅν ῥά τε γῆρυς ἀπόπροθεν ἵκετο μήλων,
                </div>
<div class="poetry-line">λιμῷ δ᾽ αἰθόμενος μετανίσσεται, οὐδ᾽ ἐπέκυρσεν
                </div>
<div class="poetry-line">ποίμνῃσιν: πρὸ γὰρ αὐτοὶ ἐνὶ σταθμοῖσι νομῆες
                </div>
<div class="poetry-line">ἔλσαν: ὁ δὲ στενάχων βρέμει ἄσπετον, ὄφρα κάμῃσιν:
                </div>
<div class="poetry-line">ὧς τότ᾽ ἄρ᾽ Εἰλατίδης μεγάλ᾽ ἔστενεν, ἀμφὶ δὲ χῶρον
                </div>
<div class="poetry-line">φοίτα κεκληγώς: μελέη δέ οἱ ἔπλετο φωνή.
                </div>
<div class="poetry-line">αἶψα δ᾽ ἐρυσσάμενος μέγα φάσγανον ὦρτο δίεσθαι,
                </div>
<div class="poetry-line">μήπως ἢ θήρεσσιν ἕλωρ πέλοι, ἠέ μιν ἄνδρες
                </div>
<div class="poetry-line">μοῦνον ἐόντ᾽ ἐλόχησαν, ἄγουσι δὲ ληίδ᾽ ἑτοίμην.
                </div>
<div class="poetry-line">ἔνθ᾽ αὐτῷ ξύμβλητο κατὰ στίβον Ἡρακλῆι
                </div>
<div class="poetry-line">γυμνὸν ἐπαΐσσων παλάμῃ ξίφος: εὖ δέ μιν ἔγνω
                </div>
<div class="poetry-line">σπερχόμενον μετὰ νῆα διὰ κνέφας. αὐτίκα δ᾽ ἄτην
                </div>
<div class="poetry-line">ἔκφατο λευγαλέην, βεβαρημένος ἄσθματι θυμόν:
</div>
<div class="poetry-line"></div>
<div class="poetry-line">οὐ γὰρ Ὕλας κρήνηνδε κιὼν σόος αὖτις ἱκάνει.
                </div>
<div class="poetry-line">ἀλλά ἑ ληιστῆρες ἐνιχρίμψαντες ἄγουσιν,
                </div>
<div class="poetry-line">ἢ θῆρες σίνονται: ἐγὼ δ᾽ ἰάχοντος ἄκουσα.</div>
<div class="poetry-line">ὧς φάτο: τῷ δ᾽ ἀίοντι κατὰ κροτάφων ἅλις ἱδρὼς
                </div>
<div class="poetry-line">κήκιεν, ἐν δὲ κελαινὸν ὑπὸ σπλάγχνοις ζέεν αἷμα.
                </div>
<div class="poetry-line">χωόμενος δ᾽ ἐλάτην χαμάδις βάλεν, ἐς δὲ κέλευθον
                </div>
<div class="poetry-line">τὴν θέεν, ᾗ πόδες αὐτὸν ὑπέκφερον ἀίσσοντα.
                </div>
<div class="poetry-line">ὡς δ᾽ ὅτε τίς τε μύωπι τετυμμένος ἔσσυτο ταῦρος
                </div>
<div class="poetry-line">πίσεά τε προλιπὼν καὶ ἑλεσπίδας, οὐδὲ νομήων
                </div>
<div class="poetry-line">οὐδ᾽ ἀγέλης ὄθεται, πρήσσει δ᾽ ὁδόν, ἄλλοτ᾽ ἄπαυστος,
                </div>
<div class="poetry-line">ἄλλοτε δ᾽ ἱστάμενος, καὶ ἀνὰ πλατὺν αὐχέν᾽ ἀείρων
                </div>
<div class="poetry-line">ἵησιν μύκημα, κακῷ βεβολημένος οἴστρῳ:
                </div>
<div class="poetry-line">ὧς ὅγε μαιμώων ὁτὲ μὲν θοὰ γούνατ᾽ ἔπαλλεν
                </div>
<div class="poetry-line">συνεχέως, ὁτὲ δ᾽ αὖτε μεταλλήγων καμάτοιο
                </div>
<div class="poetry-line">τῆλε διαπρύσιον μεγάλῃ βοάασκεν ἀυτῇ.
                </div>
<div class="poetry-line">αὐτίκα δ᾽ ἀκροτάτας ὑπερέσχεθεν ἄκριας ἀστὴρ
                </div>
<div class="poetry-line">ἠῷος, πνοιαὶ δὲ κατήλυθον: ὦκα δὲ Τῖφυς
                </div>
<div class="poetry-line">ἐσβαίνειν ὀρόθυνεν, ἐπαύρεσθαί τ᾽ ἀνέμοιο.
                </div>
<div class="poetry-line">οἱ δ᾽ εἴσβαινον ἄφαρ λελιημένοι: ὕψι δὲ νηὸς
                </div>
<div class="poetry-line">εὐναίας ἐρύσαντες ἀνεκρούσαντο κάλωας.
                </div>
<div class="poetry-line">κυρτώθη δ᾽ ἀνέμῳ λίνα μεσσόθι, τῆλε δ᾽ ἀπ᾽ ἀκτῆς
                </div>
<div class="poetry-line">γηθόσυνοι φορέοντο παραὶ Ποσιδήιον ἄκρην.
                </div>
<div class="poetry-line">ἦμος δ᾽ οὐρανόθεν χαροπὴ ὑπολάμπεται ἠὼς
                </div>
<div class="poetry-line">ἐκ περάτης ἀνιοῦσα, διαγλαύσσουσι δ᾽ ἀταρποί,
                </div>
<div class="poetry-line">καὶ πεδία δροσόεντα φαεινῇ λάμπεται αἴγλῃ,
                </div>
<div class="poetry-line">τῆμος τούσγ᾽ ἐνόησαν ἀιδρείῃσι λιπόντες.
                </div>
<div class="poetry-line">ἐν δέ σφιν κρατερὸν νεῖκος πέσεν, ἐν δὲ κολῳὸς
                </div>
<div class="poetry-line">ἄσπετος, εἰ τὸν ἄριστον ἀποπρολιπόντες ἔβησαν
                </div>
<div class="poetry-line">σφωιτέρων ἑτάρων. ὁ δ᾽ ἀμηχανίῃσιν ἀτυχθεὶς
                </div>
<div class="poetry-line">οὔτε τι τοῖον ἔπος μετεφώνεεν, οὔτε τι τοῖον
                </div>
<div class="poetry-line">Αἰσονίδης: ἀλλ᾽ ἧστο βαρείῃ νειόθεν ἄτῃ
                </div>
<div class="poetry-line">θυμὸν ἔδων: Τελαμῶνα δ᾽ ἕλεν χόλος, ὧδέ τ᾽ ἔειπεν:
                </div>
<div class="poetry-line"></div>
<div class="poetry-line">Ἡρακλῆα λιπεῖν: σέο δ᾽ ἔκτοθι μῆτις ὄρωρεν,
                </div>
<div class="poetry-line">ὄφρα τὸ κείνου κῦδος ἀν᾽ Ἑλλάδα μή σε καλύψῃ,
                </div>
<div class="poetry-line">αἴ κε θεοὶ δώωσιν ὑπότροπον οἴκαδε νόστον.
                </div>
<div class="poetry-line">ἀλλὰ τί μύθων ἦδος; ἐπεὶ καὶ νόσφιν ἑταίρων
                </div>
<div class="poetry-line">εἶμι τεῶν, οἳ τόνγε δόλον συνετεκτήναντο.</div>
<div class="poetry-line">ἦ, καὶ ἐς Ἁγνιάδην Τῖφυν θόρε: τὼ δέ οἱ ὄσσε
                </div>
<div class="poetry-line">ὄστλιγγες μαλεροῖο πυρὸς ὣς ἰνδάλλοντο.
                </div>
<div class="poetry-line">καί νύ κεν ἂψ ὀπίσω Μυσῶν ἐπὶ γαῖαν ἵκοντο
                </div>
<div class="poetry-line">λαῖτμα βιησάμενοι ἀνέμου τ᾽ ἄλληκτον ἰωήν,
                </div>
<div class="poetry-line">εἰ μὴ Θρηικίοιο δύω υἷες Βορέαο
                </div>
<div class="poetry-line">Αἰακίδην χαλεποῖσιν ἐρητύεσκον ἔπεσσιν,
                </div>
<div class="poetry-line">σχέτλιοι: ἦ τέ σφιν στυγερὴ τίσις ἔπλετ᾽ ὀπίσσω
                </div>
<div class="poetry-line">χερσὶν ὑφ᾽ Ἡρακλῆος, ὅ μιν δίζεσθαι ἔρυκον.
                </div>
<div class="poetry-line">ἄθλων γὰρ Πελίαο δεδουπότος ἂψ ἀνιόντας
                </div>
<div class="poetry-line">τήνῳ ἐν ἀμφιρύτῃ πέφνεν, καὶ ἀμήσατο γαῖαν
                </div>
<div class="poetry-line">ἀμφ᾽ αὐτοῖς, στήλας τε δύω καθύπερθεν ἔτευξεν,
                </div>
<div class="poetry-line">ὧν ἑτέρη, θάμβος περιώσιον ἀνδράσι λεύσσειν,
                </div>
<div class="poetry-line">κίνυται ἠχήεντος ὑπὸ πνοιῇ βορέαο.
                </div>
<div class="poetry-line">καὶ τὰ μὲν ὧς ἤμελλε μετὰ χρόνον ἐκτελέεσθαι.
                </div>
<div class="poetry-line">τοῖσιν δὲ Γλαῦκος βρυχίης ἁλὸς ἐξεφαάνθη,
                </div>
<div class="poetry-line">Νηρῆος θείοιο πολυφράδμων ὑποφήτης:
                </div>
<div class="poetry-line">ὕψι δὲ λαχνῆέν τε κάρη καὶ στήθε᾽ ἀείρας
                </div>
<div class="poetry-line">νειόθεν ἐκ λαγόνων στιβαρῇ ἐπορέξατο χειρὶ
                </div>
<div class="poetry-line">νηίου ὁλκαίοιο, καὶ ἴαχεν ἐσσυμένοισιν: </div>
<div class="poetry-line"></div>
<div class="poetry-line">Αἰήτεω πτολίεθρον ἄγειν θρασὺν Ἡρακλῆα;
                </div>
<div class="poetry-line">Ἄργεΐ οἱ μοῖρ᾽ ἐστὶν ἀτασθάλῳ Εὐρυσθῆι
                </div>
<div class="poetry-line">ἐκπλῆσαι μογέοντα δυώδεκα πάντας ἀέθλους,
                </div>
<div class="poetry-line">ναίειν δ᾽ ἀθανάτοισι συνέστιον, εἴ κ᾽ ἔτι παύρους
                </div>
<div class="poetry-line">ἐξανύσῃ: τῶ μή τι ποθὴ κείνοιο πελέσθω.
                </div>
<div class="poetry-line">αὔτως δ᾽ αὖ Πολύφημον ἐπὶ προχοῇσι Κίοιο
                </div>
<div class="poetry-line">πέπρωται Μυσοῖσι περικλεὲς ἄστυ καμόντα
                </div>
<div class="poetry-line">μοῖραν ἀναπλήσειν Χαλύβων ἐν ἀπείρονι γαίῃ.
                </div>
<div class="poetry-line">αὐτὰρ Ὕλαν φιλότητι θεὰ ποιήσατο νύμφη
                </div>
<div class="poetry-line">ὃν πόσιν, οἷό περ οὕνεκ᾽ ἀποπλαγχθέντες ἔλειφθεν.</div>
<div class="poetry-line">ἦ, καὶ κῦμ᾽ ἀλίαστον ἐφέσσατο νειόθι δύψας:
                </div>
<div class="poetry-line">ἀμφὶ δέ οἱ δίνῃσι κυκώμενον ἄφρεεν ὕδωρ
                </div>
<div class="poetry-line">πορφύρεον, κοίλην δὲ διὲξ ἁλὸς ἔκλυσε νῆα.
                </div>
<div class="poetry-line">γήθησαν δ᾽ ἥρωες: ὁ δ᾽ ἐσσυμένως ἐβεβήκει
                </div>
<div class="poetry-line">Αἰακίδης Τελαμὼν ἐς Ἰήσονα, χεῖρα δὲ χειρὶ
                </div>
<div class="poetry-line">ἄκρην ἀμφιβαλὼν προσπτύξατο, φώνησέν τε:
                </div>
<div class="poetry-line"></div>
<div class="poetry-line">εἴ τί περ ἀασάμην: πέρι γάρ μ᾽ ἄχος εἷλεν ἐνισπεῖν
                </div>
<div class="poetry-line">μῦθον ὑπερφίαλόν τε καὶ ἄσχετον, ἀλλ᾽ ἀνέμοισιν
                </div>
<div class="poetry-line">δώομεν ἀμπλακίην, ὡς καὶ πάρος εὐμενέοντες.</div>
<div class="poetry-line">τὸν δ᾽ αὖτ᾽ Αἴσονος υἱὸς ἐπιφραδέως προσέειπεν:
                </div>
<div class="poetry-line"></div>
<div class="poetry-line">φὰς ἐνὶ τοῖσιν ἅπασιν ἐνηέος ἀνδρὸς ἀλείτην
                </div>
<div class="poetry-line">ἔμμεναι. ἀλλ᾽ οὐ θήν τοι ἀδευκέα μῆνιν ἀέξω,
                </div>
<div class="poetry-line">πρίν περ ἀνιηθείς: ἐπεὶ οὐ περὶ πώεσι μήλων,
                </div>
<div class="poetry-line">οὐδὲ περὶ κτεάτεσσι χαλεψάμενος μενέηνας,
                </div>
<div class="poetry-line">ἀλλ᾽ ἑτάρου περὶ φωτός. ἔολπα δέ τοι σὲ καὶ ἄλλῳ
                </div>
<div class="poetry-line">ἀμφ᾽ ἐμεῦ, εἰ τοιόνδε πέλοι ποτέ, δηρίσασθαι.</div>
<div class="poetry-line">ἦ ῥα, καὶ ἀρθμηθέντες, ὅπῃ πάρος, ἑδριόωντο.
                </div>
<div class="poetry-line">τὼ δὲ Διὸς βουλῇσιν, ὁ μὲν Μυσοῖσι βαλέσθαι
                </div>
<div class="poetry-line">μέλλεν ἐπώνυμον ἄστυ πολισσάμενος ποταμοῖο
                </div>
<div class="poetry-line">Εἰλατίδης Πολύφημος: ὁ δ᾽ Εὐρυσθῆος ἀέθλους
                </div>
<div class="poetry-line">αὖτις ἰὼν πονέεσθαι. ἐπηπείλησε δὲ γαῖαν
                </div>
<div class="poetry-line">Μυσίδ᾽ ἀναστήσειν αὐτοσχεδόν, ὁππότε μή οἱ
                </div>
<div class="poetry-line">ἢ ζωοῦ εὕροιεν Ὕλα μόρον, ἠὲ θανόντος.
                </div>
<div class="poetry-line">τοῖο δὲ ῥύσι᾽ ὄπασσαν ἀποκρίναντες ἀρίστους
                </div>
<div class="poetry-line">υἱέας ἐκ δήμοιο, καὶ ὅρκια ποιήσαντο,
                </div>
<div class="poetry-line">μήποτε μαστεύοντες ἀπολλήξειν καμάτοιο.
                </div>
<div class="poetry-line">τούνεκεν εἰσέτι νῦν περ Ὕλαν ἐρέουσι Κιανοί,
                </div>
<div class="poetry-line">κοῦρον Θειοδάμαντος, ἐυκτιμένης τε μέλονται
                </div>
<div class="poetry-line">Τρηχῖνος. δὴ γάρ ῥα κατ᾽ αὐτόθι νάσσατο παῖδας,
                </div>
<div class="poetry-line">οὕς οἱ ῥύσια κεῖθεν ἐπιπροέηκαν ἄγεσθαι.
                </div>
<div class="poetry-line">Νηῦν δὲ πανημερίην ἄνεμος φέρε νυκτί τε πάσῃ
                </div>
<div class="poetry-line">λάβρος ἐπιπνείων: ἀτὰρ οὐδ᾽ ἐπὶ τυτθὸν ἄητο
                </div>
<div class="poetry-line">ἠοῦς τελλομένης, οἱ δὲ χθονὸς εἰσανέχουσαν
                </div>
<div class="poetry-line">ἀκτὴν ἐκ κόλποιο μάλ᾽ εὐρεῖαν ἐσιδέσθαι
                </div>
<div class="poetry-line">φρασσαμενοι, κώπῃσιν ἅμ᾽ ἠελίῳ ἐπέκελσαν
            </div>
</div>
</div>
</body>
<style>
    .wrapper {
        display: flex;
        margin: 4px;

    }

    .gr {
        flex:1;
        margin-right:2px;
    }
    .en { flex: 0;}
    .en-data { display: none; }
    .marker {margin-right: 0.5em;}
    .number {margin-right: 0.25em;}
</style>
<script>
    function toggleEn(e) {
        console.log('clicked');
        let par = e.target.parentElement;
        let x = par.querySelector('.en-data');
        if (x.style.display === "none") {
            x.style.display = "inline";
            par.style.flex = 1;
        } else {
            x.style.display = "none";
            par.style.flex = 0;
        }
    }

    function toggleMe(e) {
        console.log('clicked');
        let par = e.target;
        let x = par.querySelector('.en-data');
        if (x.style.display === "none") {
            x.style.display = "inline";
            par.style.flex = 1;
        } else {
            x.style.display = "none";
            par.style.flex = 0;
        }
    }

    const elems = document.getElementsByClassName('marker');

    for (var i=0; i < elems.length; i ++) {
        elems[i].addEventListener('click', toggleEn);
    }

    const elemsB = document.getElementsByClassName('en-data');
    for (var i=0; i < elemsB.length; i ++) {
        elemsB[i].addEventListener('click', toggleEn);
    }

</script>
<script type="text/javascript">
        document.addEventListener("DOMContentLoaded", function(event) {
        import ("https://cdn.jsdelivr.net/npm/alpheios-embedded@latest/dist/alpheios-embedded.min.js").then(embedLib => {
            window.AlpheiosEmbed.importDependencies({ 
            mode: 'cdn'
            }).then(Embedded => {
            new Embedded({clientId: "thrax-grammar-fhard"}).activate();
            }).catch(e => {
            console.error(`Import of Alpheios embedded library dependencies failed: ${e}`)
            })

        }).catch(e => {
            console.error(`Import of Alpheios Embedded library failed: ${e}`)
        })
        });
    </script>
</body></html>
