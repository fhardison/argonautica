<?xml version="1.0" encoding="utf-8"?>
<TEI.2><text lang="greek"><body><div1 type="book" n="1" org="uniform" sample="complete"><p>
                <milestone unit="card" n="1" />
                <lb />ἀρχόμενος σέο, Φοῖβε, παλαιγενέων κλέα φωτῶν
                <lb />μνήσομαι, οἳ Πόντοιο κατὰ στόμα καὶ διὰ πέτρας
                <lb />Κυανέας βασιλῆος ἐφημοσύνῃ Πελίαο
                <lb />χρύσειον μετὰ κῶας ἐύζυγον ἤλασαν Ἀργώ.
                <lb n="5" rend="displayNumAndIndent" />τοίην γὰρ Πελίης φάτιν ἔκλυεν, ὥς μιν ὀπίσσω
                <lb />μοῖρα μένει στυγερή, τοῦδ᾽ ἀνέρος, ὅντιν᾽ ἴδοιτο
                <lb />δημόθεν οἰοπέδιλον, ὑπ᾽ ἐννεσίῃσι δαμῆναι.
                <lb />δηρὸν δ᾽ οὐ μετέπειτα τεὴν κατὰ βάξιν Ἰήσων
                <lb />χειμερίοιο ῥέεθρα κιὼν διὰ ποσσὶν Ἀναύρου
                <lb rend="displayNum" n="10" />ἄλλο μὲν ἐξεσάωσεν ὑπ᾽ ἰλύος, ἄλλο δ᾽ ἔνερθεν
                <lb />κάλλιπεν αὖθι πέδιλον ἐνισχόμενον προχοῇσιν.
                <lb />ἵκετο δ᾽ ἐς Πελίην αὐτοσχεδὸν ἀντιβολήσων
                <lb />εἰλαπίνης, ἣν πατρὶ Ποσειδάωνι καὶ ἄλλοις
                <lb />ῥέζε θεοῖς, Ἥρης δὲ Πελασγίδος οὐκ ἀλέγιζεν.
                <lb rend="displayNum" n="15" />αἶψα δὲ τόνγ᾽ ἐσιδὼν ἐφράσσατο, καί οἱ ἄεθλον
                <lb />ἔντυε ναυτιλίης πολυκηδέος, ὄφρ᾽ ἐνὶ πόντῳ
                <lb />ἠὲ καὶ ἀλλοδαποῖσι μετ᾽ ἀνδράσι νόστον ὀλέσσῃ.
                <lb rend="displayNumAndIndent" />νῆα μὲν οὖν οἱ πρόσθεν ἐπικλείουσιν ἀοιδοὶ
                <lb />Ἄργον Ἀθηναίης καμέειν ὑποθημοσύνῃσιν.
                <lb rend="displayNum" n="20" />νῦν δ᾽ ἂν ἐγὼ γενεήν τε καὶ οὔνομα μυθησαίμην
                <lb />ἡρώων, δολιχῆς τε πόρους ἁλός, ὅσσα τ᾽ ἔρεξαν
                <lb />πλαζόμενοι: Μοῦσαι δ᾽ ὑποφήτορες εἶεν ἀοιδῆς.
                <lb rend="displayNumAndIndent" />πρῶτά νυν Ὀρφῆος μνησώμεθα, τόν ῥά ποτ᾽ αὐτὴ
                <lb />Καλλιόπη Θρήικι φατίζεται εὐνηθεῖσα
                <lb rend="displayNum" n="25" />Οἰάγρῳ σκοπιῆς Πιμπληίδος ἄγχι τεκέσθαι
                <lb />αὐτὰρ τόνγ᾽ ἐνέπουσιν ἀτειρέας οὔρεσι πέτρας
                <lb />θέλξαι ἀοιδάων ἐνοπῇ ποταμῶν τε ῥέεθρα.
                <lb />φηγοὶ δ᾽ ἀγριάδες, κείνης ἔτι σήματα μολπῆς,
                <lb />ἀκτῆς Θρηικίης Ζώνης ἔπι τηλεθόωσαι
                <lb rend="displayNum" n="30" />ἑξείης στιχόωσιν ἐπήτριμοι, ἃς ὅγ᾽ ἐπιπρὸ
                <lb />θελγομένας φόρμιγγι κατήγαγε Πιερίηθεν.
                <lb />Ὀρφέα μὲν δὴ τοῖον ἑῶν ἐπαρωγὸν ἀέθλων
                <lb />Αἰσονίδης Χείρωνος ἐφημοσύνῃσι πιθήσας
                <lb />δέξατο, Πιερίῃ Βιστωνίδι κοιρανέοντα.
                <lb n="35" rend="displayNumAndIndent" />ἤλυθε δ᾽ Ἀστερίων αὐτοσχεδόν, ὅν ῥα Κομήτης
                <lb />γείνατο δινήεντος ἐφ᾽ ὕδασιν Ἀπιδανοῖο,
                <lb />Πειρεσιὰς ὄρεος Φυλληίου ἀγχόθι ναίων,
                <lb />ἔνθα μὲν Ἀπιδανός τε μέγας καὶ δῖος Ἐνιπεὺς
                <lb />ἄμφω συμφορέονται, ἀπόπροθεν εἰς ἓν ἰόντες.
                <lb n="40" rend="displayNumAndIndent" />Λάρισαν δ᾽ ἐπὶ τοῖσι λιπὼν Πολύφημος ἵκανεν
                <lb />Εἰλατίδης, ὃς πρὶν μὲν ἐρισθενέων Λαπιθάων,
                <lb />ὁππότε Κενταύροις Λαπίθαι ἐπὶ θωρήσσοντο,
                <lb />ὁπλότερος πολέμιζε: τότ᾽ αὖ βαρύθεσκέ οἱ ἤδη
                <lb />γυῖα, μένεν δ᾽ ἔτι θυμὸς ἀρήιος, ὡς τὸ πάρος περ.
                <lb n="45" rend="displayNumAndIndent" />οὐδὲ μὲν Ἴφικλος Φυλάκῃ ἔνι δηρὸν ἔλειπτο,
                <lb />μήτρως Αἰσονίδαο: κασιγνήτην γὰρ ὄπυιεν
                <lb />Αἴσων Ἀλκιμέδην Φυλακηίδα: τῆς μιν ἀνώγει
                <lb />πηοσύνη καὶ κῆδος ἐνικρινθῆναι ὁμίλῳ.
                <lb rend="displayNumAndIndent" />οὐδὲ Φεραῖς Ἄδμητος ἐυρρήνεσσιν ἀνάσσων
                <lb rend="displayNum" n="50" />μίμνεν ὑπὸ σκοπιὴν ὄρεος Χαλκωδονίοιο. 
                    <milestone n="51" unit="card" />
                <lb rend="displayNumAndIndent" />οὐδ᾽ Ἀλόπῃ μίμνον πολυλήιοι Ἑρμείαο
                <lb />υἱέες εὖ δεδαῶτε δόλους, Ἔρυτος καὶ Ἐχίων,
                <lb />τοῖσι δ᾽ ἐπὶ τρίτατος γνωτὸς κίε νισσομένοισιν
                <lb />Αἰθαλίδης: καὶ τὸν μὲν ἐπ᾽ Ἀμφρυσσοῖο ῥοῇσιν
                <lb rend="displayNum" n="55" />Μυρμιδόνος κούρη Φθιὰς τέκεν Εὐπολέμεια:
                <lb />τὼ δ᾽ αὖτ᾽ ἐκγεγάτην Μενετηίδος Ἀντιανείρης.
                <lb rend="displayNumAndIndent" />ἤλυθε δ᾽ ἀφνειὴν προλιπὼν Γυρτῶνα Κόρωνος
                <lb />Καινεΐδης, ἐσθλὸς μέν, ἑοῦ δ᾽ οὐ πατρὸς ἀμείνων.
                <lb />Καινέα γὰρ ζῶόν περ ἔτι κλείουσιν ἀοιδοὶ
                <lb rend="displayNum" n="60" />Κενταύροισιν ὀλέσθαι, ὅτε σφέας οἶος ἀπ᾽ ἄλλων
                <lb />ἤλασ᾽ ἀριστήων: οἱ δ᾽ ἔμπαλιν ὁρμηθέντες
                <lb />οὔτε μιν ἐγκλῖναι προτέρω σθένον, οὔτε δαΐξαι:
                <lb />ἀλλ᾽ ἄρρηκτος ἄκαμπτος ἐδύσετο νειόθι γαίης,
                <lb />θεινόμενος στιβαρῇσι καταΐγδην ἐλάτῃσιν.
                <lb n="65" rend="displayNumAndIndent" />ἤλυθε δ᾽ αὖ Μόψος Τιταρήσιος, ὃν περὶ πάντων
                <lb />Λητοΐδης ἐδίδαξε θεοπροπίας οἰωνῶν:
                <lb />ἠδὲ καὶ Εὐρυδάμας Κτιμένου πάις: ἄγχι δὲ λίμνης
                <lb />Ξυνιάδος Κτιμένην Δολοπηίδα ναιετάασκεν.
                <lb rend="displayNumAndIndent" />καὶ μὴν Ἄκτωρ υἷα Μενοίτιον ἐξ Ὀπόεντος
                <lb rend="displayNum" n="70" />ὦρσεν, ἀριστήεσσι σὺν ἀνδράσιν ὄφρα νέοιτο.
                <lb rend="displayNumAndIndent" />εἵπετο δ᾽ Εὐρυτίων τε καὶ ἀλκήεις Ἐρυβώτης,
                <lb />υἷες ὁ μὲν Τελέοντος, ὁ δ᾽ Ἴρου Ἀκτορίδαο:
                <lb />ἤτοι ὁ μὲν Τελέοντος ἐυκλειὴς Ἐρυβώτης,
                <lb />Ἴρου δ᾽ Εὐρυτίων. σὺν καὶ τρίτος ἦεν Ὀιλεύς,
                <lb rend="displayNum" n="75" />ἔξοχος ἠνορέην καὶ ἐπαΐξαι μετόπισθεν
                <lb />εὖ δεδαὼς δῄοισιν, ὅτε κλίνωσι φάλαγγας.
                <lb rend="displayNumAndIndent" />αὐτὰρ ἀπ᾽ Εὐβοίης Κάνθος κίε, τόν ῥα Κάνηθος
                <lb />πέμπεν Ἀβαντιάδης λελιημένον: οὐ μὲν ἔμελλεν
                <lb />νοστήσειν Κήρινθον ὑπότροπος. αισα γὰρ ἦεν
                <lb rend="displayNum" n="80" />αὐτὸν ὁμῶς Μόψον τε δαήμονα μαντοσυνάων
                <lb />πλαγχθέντας Λιβύης ἐνὶ πείρασι δῃωθῆναι,
                <lb />ὡς οὐκ ἀνθρώποισι κακὸν μήκιστον ἐπαυρεῖν,
                <lb />ὁππότε κἀκείνους Λιβύῃ ἔνι ταρχύσαντο,
                <lb />τόσσον ἑκὰς Κόλχων, ὅσσον τέ περ ἠελίοιο
                <lb rend="displayNum" n="85" />μεσσηγὺς δύσιές τε καὶ ἀντολαὶ εἰσορόωνται.
                <lb rend="displayNumAndIndent" />τῷ δ᾽ ἄρ᾽ ἐπὶ Κλυτίος τε καὶ Ἴφιτος ἠγερέθοντο,
                <lb />Οἰχαλίης ἐπίουροι, ἀπηνέος Εὐρύτου υἷες,
                <lb />Εὐρύτου, ᾧ πόρε τόξον Ἑκηβόλος: οὐδ᾽ ἀπόνητο
                <lb />δωτίνης: αὐτῷ γὰρ ἑκὼν ἐρίδηνε δοτῆρι.
                <lb n="90" rend="displayNumAndIndent" />τοῖσι δ᾽ ἐπ᾽ Αἰακίδαι μετεκίαθον: οὐ μὲν ἅμ᾽
                    ἄμφω,
                <lb />οὐδ᾽ ὁμόθεν: νόσφιν γὰρ ἀλευάμενοι κατένασθεν
                <lb />Αἰγίνης, ὅτε Φῶκον ἀδελφεὸν ἐξενάριξαν
                <lb />ἀφραδίῃ. Τελαμὼν μὲν ἐν Ἀτθίδι νάσσατο νήσῳ:
                <lb />Πηλεὺς δὲ Φθίῃ ἐνὶ δώματα ναῖε λιασθείς.
                <lb n="95" rend="displayNumAndIndent" />τοῖς δ᾽ ἐπὶ Κεκροπίηθεν ἀρήιος ἤλυθε Βούτης,
                <lb />παῖς ἀγαθοῦ Τελέοντος, ἐυμμελίης τε Φάληρος.
                <lb />Ἄλκων μιν προέηκε πατὴρ ἑός: οὐ μὲν ἔτ᾽ ἄλλους
                <lb />γήραος υἷας ἔχεν βιότοιό τε κηδεμονῆας.
                <lb />ἀλλά ἑ τηλύγετόν περ ὁμῶς καὶ μοῦνον ἐόντα
                <lb rend="displayNum" n="100" />πέμπεν, ἵνα θρασέεσσι μεταπρέποι ἡρώεσσιν.
                <lb />Θησέα δ᾽, ὃς περὶ πάντας Ἐρεχθεΐδας ἐκέκαστο,
                <lb />Ταιναρίην ἀίδηλος ὑπὸ χθόνα δεσμὸς ἔρυκεν,
                <lb />Πειρίθῳ ἑσπόμενον κοινὴν ὁδόν: ἦ τέ κεν ἄμφω
                <lb />ῥηίτερον καμάτοιο τέλος πάντεσσιν ἔθεντο. <milestone n="105" unit="card" />
                <lb n="105" rend="displayNumAndIndent" />Τῖφυς δ᾽ Ἁγνιάδης Σιφαέα κάλλιπε δῆμον
                <lb />Θεσπιέων, ἐσθλὸς μὲν ὀρινόμενον προδαῆναι
                <lb />κῦμ᾽ ἁλὸς εὐρείης, ἐσθλὸς δ᾽ ἀνέμοιο θυέλλας
                <lb />καὶ πλόον ἠελίῳ τε καὶ ἀστέρι τεκμήρασθαι.
                <lb />αὐτή μιν Τριτωνὶς ἀριστήων ἐς ὅμιλον
                <lb rend="displayNum" n="110" />ὦρσεν Ἀθηναίη, μετὰ δ᾽ ἤλυθεν ἐλδομένοισιν.
                <lb />αὐτὴ γὰρ καὶ νῆα θοὴν κάμε: σὺν δέ οἱ Ἄργος
                <lb />τεῦξεν Ἀρεστορίδης κείνης ὑποθημοσύνῃσιν.
                <lb />τῶ καὶ πασάων προφερεστάτη ἔπλετο νηῶν,
                <lb />ὅσσαι ὑπ᾽ εἰρεσίῃσιν ἐπειρήσαντο θαλάσσης.
                <lb n="115" rend="displayNumAndIndent" />Φλίας δ᾽ αὖτ᾽ ἐπὶ τοῖσιν Ἀραιθυρέηθεν ἵκανεν,
                <lb />ἔνθ᾽ ἀφνειὸς ἔναιε Διωνύσοιο ἕκητι,
                <lb />πατρὸς ἑοῦ, πηγῇσιν ἐφέστιος Ἀσωποῖο.
                <lb rend="displayNumAndIndent" />Ἀργόθεν αὖ Ταλαὸς καὶ Ἀρήιος, υἷε Βίαντος,
                <lb />ἤλυθον ἴφθιμός τε Λεώδοκος, οὓς τέκε Πηρὼ
                <lb rend="displayNum" n="120" />Νηληίς: τῆς δ᾽ ἀμφὶ δύην ἐμόγησε βαρεῖαν
                <lb />Αἰολίδης σταθμοῖσιν ἐν Ἰφίκλοιο Μελάμπους.
                <lb rend="displayNumAndIndent" />οὐδὲ μὲν οὐδὲ βίην κρατερόφρονος Ἡρακλῆος
                <lb />πευθόμεθ᾽ Αἰσονίδαο λιλαιομένου ἀθερίξαι.
                <lb />ἀλλ᾽ ἐπεὶ ἄιε βάξιν ἀγειρομένων ἡρώων,
                <lb rend="displayNum" n="125" />νεῖον ἀπ᾽ Ἀρκαδίης Λυρκήιον Ἄργος ἀμείψας
                <lb />τὴν ὁδόν, ᾗ ζωὸν φέρε κάπριον, ὅς ῥ᾽ ἐνὶ βήσσῃς
                <lb />φέρβετο Λαμπείης, Ἐρυμάνθιον ἂμ μέγα τῖφος,
                <lb />τὸν μὲν ἐνὶ πρώτῃσι Μυκηναίων ἀγορῇσιν
                <lb />δεσμοῖς ἰλλόμενον μεγάλων ἀπεθήκατο νώτων:
                <lb rend="displayNum" n="130" />αὐτὸς δ᾽ ᾗ ἰότητι παρὲκ νόον Εὐρυσθῆος
                <lb />ὡρμήθη: σὺν καί οἱ Ὕλας κίεν, ἐσθλὸς ὀπάων,
                <lb />πρωθήβης, ἰῶν τε φορεὺς φύλακός τε βιοῖο.
                <lb rend="displayNumAndIndent" />τῷ δ᾽ ἐπὶ δὴ θείοιο κίεν Δαναοῖο γενέθλη,
                <lb />Ναύπλιος. ἦ γὰρ ἔην Κλυτονήου Ναυβολίδαο:
                <lb rend="displayNum" n="135" />Ναύβολος αὖ Λέρνου: Λέρνον γε μὲν ἴδμεν ἐόντα
                <lb />Προίτου Ναυπλιάδαο: Ποσειδάωνι δὲ κούρη.
                <lb />πρίν ποτ᾽ Ἀμυμώνη Δαναῒς τέκεν εὐνηθεῖσα
                <lb />Ναύπλιον, ὃς περὶ πάντας ἐκαίνυτο ναυτιλίῃσιν.
                <lb rend="displayNumAndIndent" />Ἴδμων δ᾽ ὑστάτιος μετεκίαθεν, ὅσσοι ἔναιον
                <lb rend="displayNum" n="140" />Ἄργος, ἐπεὶ δεδαὼς τὸν ἑὸν μόρον οἰωνοῖσιν
                <lb />ἤιε, μή οἱ δῆμος ἐυκλείης ἀγάσαιτο.
                <lb />οὐ μὲν ὅγ᾽ ἦεν Ἄβαντος ἐτήτυμον, ἀλλά μιν αὐτὸς
                <lb />γείνατο κυδαλίμοις ἐναρίθμιον Αἰολίδῃσιν
                <lb />Λητοΐδης: αὐτὸς δὲ θεοπροπίας ἐδίδαξεν
                <lb rend="displayNum" n="145" />οἰωνούς τ᾽ ἀλέγειν ἠδ᾽ ἔμπυρα σήματ᾽ ἰδέσθαι.
                <lb rend="displayNumAndIndent" />καὶ μὴν Αἰτωλὶς κρατερὸν Πολυδεύκεα Λήδη
                <lb />Κάστορά τ᾽ ὠκυπόδων ὦρσεν δεδαημένον ἵππων
                <lb />Σπάρτηθεν: τοὺς δ᾽ ἥγε δόμοις ἔνι Τυνδαρέοιο
                <lb />τηλυγέτους ὠδῖνι μιῇ τέκεν: οὐδ᾽ ἀπίθησεν
                <lb rend="displayNum" n="150" />νισσομένοις: Ζηνὸς γὰρ ἐπάξια μήδετο λέκτρων.
                <lb rend="displayNumAndIndent" />οἵ τ᾽ Ἀφαρητιάδαι Λυγκεὺς καὶ ὑπέρβιος Ἴδας
                <lb />Ἀρήνηθεν ἔβαν, μεγάλῃ περιθαρσέες ἀλκῇ
                <lb />ἀμφότεροι: Λυγκεὺς δὲ καὶ ὀξυτάτοις ἐκέκαστο
                <lb />ὄμμασιν, εἰ ἐτεόν γε πέλει κλέος, ἀνέρα κεῖνον
                <lb rend="displayNum" n="155" />ῥηιδίως καὶ νέρθε κατὰ χθονὸς αὐγάζεσθαι.
<milestone n="156" unit="card" />
                <lb rend="displayNumAndIndent" />σὺν δὲ Περικλύμενος Νηλήιος ὦρτο νέεσθαι,
                <lb />πρεσβύτατος παίδων, ὅσσοι Πύλῳ ἐξεγένοντο
                <lb />Νηλῆος θείοιο: Ποσειδάων δέ οἱ ἀλκὴν
                <lb />δῶκεν ἀπειρεσίην ἠδ᾽ ὅττι κεν ἀρήσαιτο
                <lb rend="displayNum" n="160" />μαρνάμενος, τὸ πέλεσθαι ἐνὶ ξυνοχῇ πολέμοιο.
                <lb rend="displayNumAndIndent" />καὶ μὴν Ἀμφιδάμας Κηφεύς τ᾽ ἴσαν Ἀρκαδίηθεν,
                <lb />οἳ Τεγέην καὶ κλῆρον Ἀφειδάντειον ἔναιον,
                <lb />υἷε δύω Ἀλεοῦ: τρίτατός γε μὲν ἕσπετ᾽ ἰοῦσιν
                <lb />Ἀγκαῖος, τὸν μέν ῥα πατὴρ Λυκόοργος ἔπεμπεν,
                <lb rend="displayNum" n="165" />τῶν ἄμφω γνωτὸς προγενέστερος. ἀλλ᾽ ὁ μὲν ἤδη
                <lb />γηράσκοντ᾽ Ἀλεὸν λίπετ᾽ ἂμ πόλιν ὄφρα κομίζοι,
                <lb />παῖδα δ᾽ ἑὸν σφετέροισι κασιγνήτοισιν ὄπασσεν.
                <lb />βῆ δ᾽ ὅγε Μαιναλίης ἄρκτου δέρος, ἀμφίτομόν τε
                <lb />δεξιτερῇ πάλλων πέλεκυν μέγαν. ἔντεα γάρ οἱ
                <lb rend="displayNum" n="170" />πατροπάτωρ Ἀλεὸς μυχάτῃ ἐνέκρυψε καλιῇ,
                <lb />αἴ κέν πως ἔτι καὶ τὸν ἐρητύσειε νέεσθαι.
                <lb rend="displayNumAndIndent" />βῆ δὲ καὶ Αὐγείης, ὃν δὴ φάτις Ἠελίοιο
                <lb />ἔμμεναι: Ἠλείοισι δ᾽ ὅγ᾽ ἀνδράσιν ἐμβασίλευεν,
                <lb />ὄλβῳ κυδιόων: μέγα δ᾽ ἵετο Κολχίδα γαῖαν
                <lb rend="displayNum" n="175" />αὐτόν̣̣τ᾽ Αἰήτην ἰδέειν σημάντορα Κόλχων.
                <lb rend="displayNumAndIndent" />Ἀστέριος δὲ καὶ Ἀμφίων Ὑπερασίου υἷες
                <lb />Πελλήνης ἀφίκανον Ἀχαιίδος, ἥν ποτε Πέλλης
                <lb />πατροπάτωρ ἐπόλισσεν ἐπ᾽ ὀφρύσιν Αἰγιαλοῖο.
                <lb rend="displayNumAndIndent" />Ταίναρον αὖτ᾽ ἐπὶ τοῖσι λιπὼν Εὔφημος ἵκανεν,
                <lb rend="displayNum" n="180" />τόν ῥα Ποσειδάωνι ποδωκηέστατον ἄλλων
                <lb />Εὐρώπη Υιτυοῖο μεγασθενέος τέκε κούρη.
                <lb />κεῖνος ἀνὴρ καὶ πόντου ἐπὶ γλαυκοῖο θέεσκεν
                <lb />οἴδματος, οὐδὲ θοοὺς βάπτεν πόδας, ἀλλ᾽ ὅσον ἄκροις
                <lb />ἴχνεσι τεγγόμενος διερῇ πεφόρητο κελεύθῳ.
                <lb n="185" rend="displayNumAndIndent" />καὶ δ᾽ ἄλλω δύο παῖδε Ποσειδάωνος ἵκοντο:
                <lb />ἤτοι ὁ μὲν πτολίεθρον ἀγαυοῦ Μιλήτοιο
                <lb />νοσφισθεὶς Ἐργῖνος, ὁ δ᾽ Ἰμβρασίης ἕδος Ἥρης,
                <lb />παρθενίην, Ἀγκαῖος ὑπέρβιος: ἴστορε δ᾽ ἄμφω
                <lb />ἠμὲν ναυτιλίης ἠδ᾽ ἄρεος εὐχετόωντο.
                <lb n="190" rend="displayNumAndIndent" />Οἰνεΐδης δ᾽ ἐπὶ τοῖσιν ἀφορμηθεὶς Καλυδῶνος
                <lb />ἀλκήεις Μελέαγρος ἀνήλυθε, Λαοκόων τε,
                <lb />Λαοκόων Οἰνῆος ἀδελφεός, οὐ μὲν ἰῆς γε
                <lb />μητέρος: ἀλλά ἑ θῆσσα γυνὴ τέκε: τὸν μὲν ἄρ᾽ Οἰνεὺς
                <lb />ἤδη γηραλέον κοσμήτορα παιδὸς ἴαλλεν:
                <lb rend="displayNum" n="195" />ὧδ᾽ ἔτι κουρίζων περιθαρσέα δῦνεν ὅμιλον
                <lb />ἡρώων. τοῦ δ᾽ οὔτιν᾽ ὑπέρτερον ἄλλον ὀίω,
                <lb />νόσφιν γ᾽ Ἡρακλῆος, ἐπελθέμεν, εἴ κ᾽ ἔτι μοῦνον
                <lb />αὖθι μένων λυκάβαντα μετετράφη Αἰτωλοῖσιν.
                <lb />καὶ μήν οἱ μήτρως αὐτὴν ὁδόν, εὖ μὲν ἄκοντι,
                <lb rend="displayNum" n="200" />εὖ δὲ καὶ ἐν σταδίῃ δεδαημένος ἀντιφέρεσθαι,
                <lb />Θεστιάδης Ἴφικλος ἐφωμάρτησε κιόντι.
                <lb rend="displayNumAndIndent" />σὺν δὲ Παλαιμόνιος Λέρνου πάις Ὠλενίοιο,
                <lb />Λέρνου ἐπίκλησιν, γενεήν γε μὲν Ἡφαίστοιο:
                <lb />τούνεκ᾽ ἔην πόδα σιφλός: ἀτὰρ δέμας οὔ κέ τις ἔτλη
                <lb rend="displayNum" n="205" />ἠνορέην τ᾽ ὀνόσασθαι, ὃ καὶ μεταρίθμιος ἦεν
                <lb />πᾶσιν ἀριστήεσσιν, Ἰήσονι κῦδος ἀέξων. <milestone n="207" unit="card" />
                <lb rend="displayNumAndIndent" />ἐκ δ᾽ ἄρα Φωκήων κίεν Ἴφιτος Ὀρνυτίδαο
                <lb />Ναυβόλου ἐκγεγαώς: ξεῖνος δέ οἱ ἔσκε πάροιθεν,
                <lb />ἦμος ἔβη Πυθώδε θεοπροπίας ἐρεείνων
                <lb rend="displayNum" n="210" />ναυτιλίης: τόθι γάρ μιν ἑοῖς ὑπέδεκτο δόμοισιν.
                <lb rend="displayNumAndIndent" />Ζήτης αὖ Κάλαΐς τε Βορήιοι υἷες ἵκοντο,
                <lb />οὕς ποτ᾽ Ἐρεχθηὶς Βορέῃ τέκεν Ὠρείθυια
                <lb />ἐσχατιῇ Θρῄκης δυσχειμέρου: ἔνθ᾽ ἄρα τήνγε
                <lb />Θρηίκιος Βορέης ἀνερέψατο Κεκροπίηθεν
                <lb rend="displayNum" n="215" />Ἰλισσοῦ προπάροιθε χορῷ ἔνι δινεύουσαν.
                <lb />καί μιν ἄγων ἕκαθεν, Σαρπηδονίην ὅθι πέτρην
                <lb />κλείουσιν, ποταμοῖο παρὰ ῥόον Ἐργίνοιο,
                <lb />λυγαίοις ἐδάμασσε περὶ νεφέεσσι καλύψας.
                <lb />τὼ μὲν ἐπ᾽ ἀκροτάτοισι ποδῶν ἑκάτερθεν ἐρεμνὰς
                <lb rend="displayNum" n="220" />σεῖον ἀειρομένω πτέρυγας, μέγα θάμβος ἰδέσθαι,
                <lb />χρυσείαις φολίδεσσι διαυγέας: ἀμφὶ δὲ νώτοις
                <lb />κράατος ἐξ ὑπάτοιο καὶ αὐχένος ἔνθα καὶ ἔνθα
                <lb />κυάνεαι δονέοντο μετὰ πνοιῇσιν ἔθειραι.
                <lb rend="displayNumAndIndent" />οὐδὲ μὲν οὐδ᾽ αὐτοῖο πάις μενέαινεν Ἄκαστος
                <lb rend="displayNum" n="225" />ἰφθίμου Πελίαο δόμοις ἔνι πατρὸς ἑῆος
                <lb />μιμνάζειν, Ἄργος τε θεᾶς ὑποεργὸς Ἀθήνης:
                <lb />ἀλλ᾽ ἄρα καὶ τὼ μέλλον ἐνικρινθῆναι ὁμίλῳ.
                <lb rend="displayNumAndIndent" />τόσσοι ἄρ᾽ Αἰσονίδῃ συμμήστορες ἠγερέθοντο.
                <lb />τοὺς μὲν ἀριστῆας Μινύας περιναιετάοντες
                <lb rend="displayNum" n="230" />κίκλησκον μάλα πάντας, ἐπεὶ Μινύαο θυγατρῶν
                <lb />οἱ πλεῖστοι καὶ ἄριστοι ἀφ᾽ αἵματος εὐχετόωντο
                <lb />ἔμμεναι: ὧς δὲ καὶ αὐτὸν Ἰήσονα γείνατο μήτηρ
                <lb />Ἀλκιμέδη, Κλυμένης Μινυηίδος ἐκγεγαυῖα.
                <lb rend="displayNumAndIndent" />αὐτὰρ ἐπεὶ δμώεσσιν ἐπαρτέα πάντ᾽ ἐτέτυκτο,
                <lb rend="displayNum" n="235" />ὅσσα περ ἐντύνονται ἐπαρτέες ἔνδοθι νῆες,
                <lb />εὖτ᾽ ἂν ἄγῃ χρέος ἄνδρας ὑπεὶρ ἅλα ναυτίλλεσθαι,
                <lb />δὴ τότ᾽ ἴσαν μετὰ νῆα δι᾽ ἄστεος, ἔνθα περ ἀκταὶ
                <lb />κλείονται Παγασαὶ Μαγνήτιδες: ἀμφὶ δὲ λαῶν
                <lb />πληθὺς σπερχομένων ἄμυδις θέεν: οἱ δὲ φαεινοὶ
                <lb rend="displayNum" n="240" />ἀστέρες ὣς νεφέεσσι μετέπρεπον: ὧδε δ᾽ ἕκαστος
                <lb />ἔννεπεν εἰσορόων σὺν τεύχεσιν ἀίσσοντας:
                <lb rend="displayNumAndIndent" /><q direct="unspecified">Ζεῦ ἄνα, τίς Πελίαο νόος; πόθι τόσσον ὅμιλον
                <lb />ἡρώων γαίης Παναχαιίδος ἔκτοθι βάλλει;
                <lb />αὐτῆμάρ κε δόμους ὀλοῷ πυρὶ δῃώσειαν
                <lb rend="displayNum" n="245" />Αἰήτεω, ὅτε μή σφιν ἑκὼν δέρος ἐγγυαλίξῃ.
                <lb />ἀλλ᾽ οὐ φυκτὰ κέλευθα, πόνος δ᾽ ἄπρηκτος ἰοῦσιν.</q>
                <lb rend="displayNumAndIndent" />ὧς φάσαν ἔνθα καὶ ἔνθα κατὰ πτόλιν: αἱ δὲ γυναῖκες
                <lb />πολλὰ μάλ᾽ ἀθανάτοισιν ἐς αἰθέρα χεῖρας ἄειρον,
                <lb />εὐχόμεναι νόστοιο τέλος θυμηδὲς ὀπάσσαι.
                <lb rend="displayNum" n="250" />ἄλλη δ᾽ εἰς ἑτέρην ὀλοφύρετο δακρυχέουσα:
                <lb rend="displayNumAndIndent" /><q direct="unspecified">δειλὴ Ἀλκιμέδη, καὶ σοὶ κακὸν ὀφέ περ ἔμπης
                <lb />ἤλυθεν, οὐδ᾽ ἐτέλεσσας ἐπ᾽ ἀγλαΐῃ βιότοιο.
                <lb />Αἴσων αὖ μέγα δή τι δυσάμμορος. ἦ τέ οἱ ἦεν
                <lb />βέλτερον, εἰ τὸ πάροιθεν ἐνὶ κτερέεσσιν ἐλυσθεὶς
                <lb rend="displayNum" n="255" />νειόθι γαίης κεῖτο, κακῶν ἔτι νῆις ἀέθλων.
                <lb />ὡς ὄφελεν καὶ Φρίξον, ὅτ᾽ ὤλετο παρθένος Ἕλλη,
                <lb />κῦμα μέλαν κριῷ ἅμ᾽ ἐπικλύσαι: ἀλλὰ καὶ αὐδὴν
                <lb />ἀνδρομέην προέηκε κακὸν τέρας, ὥς κεν ἀνίας
                <lb />Ἀλκιμέδῃ μετόπισθε καὶ ἄλγεα μυρία θείη.</q>
<milestone n="260" unit="card" />
                <lb n="260" rend="displayNumAndIndent" />αἱ μὲν ἄρ᾽ ὧς ἀγόρευον ἐπὶ προμολῇσι κιόντων.
                <lb />ἤδη δὲ δμῶές τε πολεῖς δμωαί τ᾽ ἀγέροντο:
                <lb />μήτηρ δ᾽ ἀμφ᾽ αὐτὸν βεβολημένη. ὀξὺ δ᾽ ἑκάστην
                <lb />δῦνεν ἄχος: σὺν δέ σφι πατὴρ ὀλοῷ ὑπὸ γήραι
                <lb />ἐντυπὰς ἐν λεχέεσσι καλυψάμενος γοάασκεν.
                <lb rend="displayNum" n="265" />αὐτὰρ ὁ τῶν μὲν ἔπειτα κατεπρήυνεν ἀνίας
                <lb />θαρσύνων, δμώεσσι δ᾽ ἀρήια τεύχε᾽ ἀείρειν
                <lb />πέφραδεν: οἱ δέ τε σῖγα κατηφέες ἠείροντο.
                <lb />μήτηρ δ᾽ ὡς τὰ πρῶτ᾽ ἐπεχεύατο πήχεε παιδί,
                <lb />ὧς ἔχετο κλαίουσ᾽ ἀδινώτερον, ἠύτε κούρη
                <lb rend="displayNum" n="270" />οἰόθεν ἀσπασίως πολιὴν τροφὸν ἀμφιπεσοῦσα
                <lb />μύρεται, ᾗ οὐκ εἰσὶν ἔτ᾽ ἄλλοι κηδεμονῆες,
                <lb />ἀλλ᾽ ὑπὸ μητρυιῇ βίοτον βαρὺν ἡγηλάζει:
                <lb />καί ἑ νέον πολέεσσιν ὀνείδεσιν ἐστυφέλιξεν,
                <lb />τῇ δέ τ᾽ ὀδυρομένῃ δέδεται κέαρ ἔνδοθεν ἄτῃ,
                <lb rend="displayNum" n="275" />οὐδ᾽ ἔχει ἐκφλύξαι τόσσον γόον, ὅσσον ὀρεχθεῖ:
                <lb />ὧς ἀδινὸν κλαίεσκεν ἑὸν παῖδ᾽ ἀγκὰς ἔχουσα
                <lb />Ἀλκιμέδη, καὶ τοῖον ἔπος φάτο κηδοσύνῃσιν:
                <lb rend="displayNumAndIndent" /><q direct="unspecified">αἴθ᾽ ὄφελον κεῖν᾽ ἦμαρ, ὅτ᾽ ἐξειπόντος ἄκουσα
                <lb />δειλὴ ἐγὼ Πελίαο κακὴν βασιλῆος ἐφετμήν,
                <lb rend="displayNum" n="280" />αὐτίκ᾽ ἀπὸ ψυχὴν μεθέμεν, κηδέων τε λαθέσθαι,
                <lb />ὄφρ᾽ αὐτός με τεῇσι φίλαις ταρχύσαο χερσίν,
                <lb />τέκνον ἐμόν: τὸ γὰρ οἶον ἔην ἔτι λοιπὸν ἐέλδωρ
                <lb />ἐκ σέθεν, ἄλλα δὲ πάντα πάλαι θρεπτήρια πέσσω.
                <lb />νῦν γε μὲν ἡ τὸ πάροιθεν Ἀχαιιάδεσσιν ἀγητὴ
                <lb rend="displayNum" n="285" />δμωὶς ὅπως κενεοῖσι λελείψομαι ἐν μεγάροισιν,
                <lb />σεῖο πόθῳ μινύθουσα δυσάμμορος, ᾧ ἔπι πολλὴν
                <lb />ἀγλαΐην καὶ κῦδος ἔχον πάρος, ᾧ ἔπι μούνῳ
                <lb />μίτρην πρῶτον ἔλυσα καὶ ὕστατον. ἔξοχα γάρ μοι
                <lb />Εἰλείθυια θεὰ πολέος ἐμέγηρε τόκοιο.
                <lb rend="displayNum" n="290" />ᾤ μοι ἐμῆς ἄτης: τὸ μὲν οὐδ᾽ ὅσον, οὐδ᾽ ἐν ὀνείρῳ
                <lb />ὠισάμην, εἰ Φρίξος ἐμοὶ κακὸν ἔσσετ᾽ ἀλύξας.</q>
                <lb rend="displayNumAndIndent" />ὧς ἥγε στενάχουσα κινύρετο: ταὶ δὲ γυναῖκες
                <lb />ἀμφίπολοι γοάασκον ἐπισταδόν: αὐτὰρ ὁ τήνγε
                <lb />μειλιχίοις ἐπέεσσι παρηγορέων προσέειπεν:
                <lb n="295" rend="displayNumAndIndent" /><q direct="unspecified">μή μοι λευγαλέας ἐνιβάλλεο, μῆτερ, ἀνίας
                <lb />ὧδε λίην, ἐπεὶ οὐ μὲν ἐρητύσεις κακότητος
                <lb />δάκρυσιν, ἀλλ᾽ ἔτι κεν καὶ ἐπ᾽ ἄλγεσιν ἄλγος ἄροιο.
                <lb />πήματα γάρ τ᾽ ἀίδηλα θεοὶ θνητοῖσι ϝέμουσιν,
                <lb />τῶν μοῖραν κατὰ θυμὸν ἀνιάζουσά περ ἔμπης
                <lb rend="displayNum" n="300" />τλῆθι φέρειν: θάρσει δὲ συνημοσύνῃσιν Ἀθήνης,
                <lb />ἠδὲ θεοπροπίοισιν, ἐπεὶ μάλα δεξιὰ Φοῖβος
                <lb />ἔχρη, ἀτὰρ μετέπειτά γ᾽ ἀριστήων ἐπαρωγῇ.
                <lb />ἀλλὰ σὺ μὲν νῦν αὖθι μετ᾽ ἀμφιπόλοισιν ἕκηλος
                <lb />μίμνε δόμοις, μηδ᾽ ὄρνις ἀεικελίη πέλε νηί:
                <lb rend="displayNum" n="305" />κεῖσε δ᾽ ὁμαρτήσουσιν ἔται δμῶές τε κιόντι.</q>
                <lb rend="displayNumAndIndent" />ἦ, καὶ ὁ μὲν προτέρωσε δόμων ἐξῶρτο νέεσθαι.
                <lb />οἷος δ᾽ ἐκ νηοῖο θυώδεος εἶσιν Ἀπόλλων
                <lb />δῆλον ἀν᾽ ἠγαθέην, ἠὲ Κλάρον, ἢ ὅγε Πυθώ,
                <lb />ἢ Αυκίην εὐρεῖαν, ἐπὶ Ξάνθοιο ῥοῇσιν,
                <lb rend="displayNum" n="310" />τοῖος ἀνὰ πληθὺν δήμου κίεν: ὦρτο δ᾽ ἀυτὴ
                <lb />κεκλομένων ἄμυδις. τῷ δὲ ξύμβλητο γεραιὴ
                <lb />Ἰφιὰς Ἀρτέμιδος πολιηόχου ἀρήτειρα,
                <lb />καί μιν δεξιτερῆς χειρὸς κύσεν, οὐδέ τι φάσθαι
                <lb />ἔμπης ἱεμένη δύνατο, προθέοντος ὁμίλου:
                <lb rend="displayNum" n="315" />ἀλλ᾽ ἡ μὲν λίπετ᾽ αὖθι παρακλιδόν, οἷα γεραιὴ
                <lb />ὁπλοτέρων, ὁ δὲ πολλὸν ἀποπλαγχθεὶς ἐλιάσθη.
<milestone n="317" unit="card" />
                <lb rend="displayNumAndIndent" />αὐτὰρ ἐπεί ῥα πόληος ἐυδμήτους λίπ᾽ ἀγυιάς,
                <lb />ἀκτὴν δ᾽ ἵκανεν Παγασηίδα, τῇ μιν ἑταῖροι
                <lb />δειδέχατ᾽, Ἀργῴῃ ἄμυδις παρὰ νηὶ μένοντες.
                <lb rend="displayNum" n="320" />στῆ δ᾽ ἄρ᾽ ἐπὶ προμολῇς: οἱ δ᾽ ἀντίοι ἠγερέθοντο.
                <lb />ἐς δ᾽ ἐνόησαν Ἄκαστον ὁμῶς Ἄργον τε πόληος
                <lb />νόσφι καταβλώσκοντας, ἐθάμβησαν δ᾽ ἐσιδόντες
                <lb />πασσυδίῃ Πελίαο παρὲκ νόον ἰθύοντας.
                <lb />δέρμα δ᾽ ὁ μὲν ταύροιο ποδηνεκὲς ἀμφέχετ᾽ ὤμους
                <lb rend="displayNum" n="325" />Ἄργος Ἀρεστορίδης λάχνῃ μέλαν: αὐτὰρ ὁ καλὴν
                <lb />δίπλακα, τήν οἱ ὄπασσε κασιγνήτη Πελόπεια.
                <lb />ἀλλ᾽ ἔμπης τὼ μέν τε διεξερέεσθαι ἕκαστα
                <lb />ἔσχετο: τοὺς δ᾽ ἀγορήνδε συνεδριάασθαι ἄνωγεν.
                <lb />αὐτοῦ δ᾽ ἰλλομένοις ἐπὶ λαίφεσιν, ἠδὲ καὶ ἱστῷ
                <lb rend="displayNum" n="330" />κεκλιμένῳ μάλα πάντες ἐπισχερὼ ἑδριόωντο.
                <lb />τοῖσιν δ᾽ Αἴσονος υἱὸς ἐυφρονέων μετέειπεν:
                <lb rend="displayNumAndIndent" /><q direct="unspecified">ἄλλα μὲν ὅσσα τε νηὶ ἐφοπλίσσασθαι ἔοικεν
                <lb />--πάντα γὰρ εὖ κατὰ κόσμον--ἐπαρτέα κεῖται ἰοῦσιν.
                <lb />τῶ οὐκ ἂν δηναιὸν ἐχοίμεθα τοῖο ἕκητι
                <lb rend="displayNum" n="335" />ναυτιλίης, ὅτε μοῦνον ἐπιπνεύσουσιν ἀῆται.
                <lb />ἀλλά, φίλοι,--ξυνὸς γὰρ ἐς Ἑλλάδα νόστος ὀπίσσω,
                <lb />ξυναὶ δ᾽ ἄμμι πέλονται ἐς Αἰήταο κέλευθοι--
                <lb />τούνεκα νῦν τὸν ἄριστον ἀφειδήσαντες ἕλεσθε
                <lb />ὄρχαμον ἡμείων, ᾧ κεν τὰ ἕκαστα μέλοιτο,
                <lb rend="displayNum" n="340" />νείκεα συνθεσίας τε μετὰ ξείνοισι βαλέσθαι.</q>
                <lb rend="displayNumAndIndent" />ὧς φάτο: πάπτηναν δὲ νέοι θρασὺν Ἡρακλῆα
                <lb />ἥμενον ἐν μέσσοισι: μιῇ δέ ἑ πάντες ἀυτῇ
                <lb />σημαίνειν ἐπέτελλον: ὁ δ᾽ αὐτόθεν, ἔνθα περ ἧστο,
                <lb />δεξιτερὴν ἀνὰ χεῖρα τανύσσατο φώνησέν τε:
                <lb n="345" rend="displayNumAndIndent" /><q direct="unspecified">μήτις ἐμοὶ τόδε κῦδος ὀπαζέτω. οὐ γὰρ ἔγωγε
                <lb />πείσομαι: ὥστε καὶ ἄλλον ἀναστήσεσθαι ἐρύξω.
                <lb />αὐτός, ὅτις ξυνάγειρε, καὶ ἀρχεύοι ὁμάδοιο.</q>
                <lb rend="displayNumAndIndent" />ἦ ῥα μέγα φρονέων, ἐπὶ δ᾽ ᾔνεον, ὡς ἐκέλευεν
                <lb />Ἡρακλέης: ἀνὰ δ᾽ αὐτὸς ἀρήιος ὤρνυτ᾽ Ἰήσων
                <lb rend="displayNum" n="350" />γηθόσυνος, καὶ τοῖα λιλαιομένοις ἀγόρευεν:
                <lb rend="displayNumAndIndent" /><q direct="unspecified">εἰ μὲν δή μοι κῦδος ἐπιτρωπᾶτε μέλεσθαι,
                <lb />μηκέτ᾽ ἔπειθ᾽, ὡς καὶ πρίν, ἐρητύοιτο κέλευθα.
                <lb />νῦν γε μὲν ἤδη Φοῖβον ἀρεσσάμενοι θυέεσσιν
                <lb />δαῖτ᾽ ἐντυνώμεσθα παρασχεδόν. ὄφρα δ᾽ ἴωσιν
                <lb rend="displayNum" n="355" />δμῶες ἐμοὶ σταθμῶν σημάντορες, οἷσι μέμηλεν
                <lb />δεῦρο βόας ἀγέληθεν ἐὺ κρίναντας ἐλάσσαι,
                <lb />τόφρα κε νῆ᾽ ἐρύσαιμεν ἔσω ἁλός, ὅπλα δὲ πάντα
                <lb />ἐνθέμενοι πεπάλαχθε κατὰ κληῖδας ἐρετμά.
                <lb />τείως δ᾽ αὖ καὶ βωμὸν ἐπάκτιον Ἐμβασίοιο
                <lb rend="displayNum" n="360" />θείομεν Ἀπόλλωνος, ὅ μοι χρείων ὑπέδεκτο
                <lb />σημανέειν δείξειν τε πόρους ἁλός, εἴ κε θυηλαῖς
                <lb />οὗ ἕθεν ἐξάρχωμαι ἀεθλεύων βασιλῆι.</q>
                <lb rend="displayNumAndIndent" />η ῥα, καὶ εἰς ἔργον πρῶτος τράπεθ̓: οἱ δ᾽ ἐπανέσταν
                <lb />πειθόμενοι: ἀπὸ δ᾽ εἵματ᾽ ἐπήτριμα νηήσαντο
                <lb rend="displayNum" n="365" />λείῳ ἐπὶ πλαταμῶνι, τὸν οὐκ ἐπέβαλλε θάλασσα
                <lb />κύμασι, χειμερίη δὲ πάλαι ἀποέκλυσεν ἅλμη.
                <lb />νῆα δ᾽ ἐπικρατέως Ἄργου ὑποθημοσύνῃσιν
                <lb />ἔζωσαν πάμπρωτον ἐυστρεφεῖ ἔνδοθεν ὅπλῳ
                <lb />τεινάμενοι ἑκάτερθεν, ἵν᾽ εὖ ἀραροίατο γόμφοις
                <lb rend="displayNum" n="370" />δούρατα καὶ ῥοθίοιο βίην ἔχοι ἀντιόωσαν.
                <lb />σκάπτον δ᾽ αἶψα κατ᾽ εὖρος ὅσον περιβάλλετο χῶρον,
                <lb />ἠδὲ κατὰ πρῴραν εἴσω ἁλὸς ὁσσάτιόν περ
                <lb />ἑλκομένη χείρεσσιν ἐπιδραμέεσθαι ἔμελλεν.
                <lb />αἰεὶ δὲ προτέρω χθαμαλώτερον ἐξελάχαινον
                <lb rend="displayNum" n="375" />στείρης, ἐν δ᾽ ὁλκῷ ξεστὰς στορέσαντο φάλαγγας:
                <lb />τὴν δὲ κατάντη κλῖναν ἐπὶ πρώτῃσι φάλαγξιν,
                <lb />ὥς κεν ὀλισθαίνουσα δι᾽ αὐτάων φορέοιτο.
                <lb />ὕψι δ᾽ ἄρ᾽ ἔνθα καὶ ἔνθα μεταστρέψαντες ἐρετμὰ
                <lb />πήχυιον προύχοντα περὶ σκαλμοῖσιν ἔδησαν.
                <lb rend="displayNum" n="380" />τῶν δ᾽ ἐναμοιβαδὶς αὐτοὶ ἐνέσταθεν ἀμφοτέρωθεν,
                <lb />στέρνα θ᾽ ὁμοῦ καὶ χεῖρας ἐπήλασαν. ἐν δ᾽ ἄρα Τῖφυς
                <lb />βήσαθ᾽, ἵν᾽ ὀτρύνειε νέους κατὰ καιρὸν ἐρύσσαι:
                <lb />κεκλόμενος δ᾽ ἤυσε μάλα μέγα: τοὶ δὲ παρᾶσσον
                <lb />ᾧ κράτεϊ βρίσαντες ἰῇ στυφέλιξαν ἐρωῇ
                <lb rend="displayNum" n="385" />νειόθεν ἐξ ἕδρης, ἐπὶ δ᾽ ἐρρώσαντο πόδεσσιν
                <lb />προπροβιαζόμενοι: ἡ δ᾽ ἕσπετο Πηλιὰς Ἀργὼ
                <lb />ῥίμφα μάλ᾽: οἱ δ᾽ ἑκάτερθεν ἐπίαχον ἀίσσοντες.
                <lb />αἱ δ᾽ ἄρ᾽ ὑπὸ τρόπιδι στιβαρῇ στενάχοντο φάλαγγες
                <lb />τριβόμεναι περὶ δέ σφιν ἀιδνὴ κήκιε λιγνὺς
                <lb rend="displayNum" n="390" />βριθοσύνῃ, κατόλισθε δ᾽ ἔσω ἁλός: οἱ δέ μιν αὖθι
                <lb />ἂψ ἀνασειράζοντες ἔχον προτέρωσε κιοῦσαν.
                <lb />σκαλμοῖς δ᾽ ἀμφὶς ἐρετμὰ κατήρτυον: ἐν δέ οἱ ἱστὸν
                <lb />λαίφεά τ᾽ εὐποίητα καὶ ἁρμαλιὴν ἐβάλοντο.
<milestone n="394" unit="card" />
                <lb rend="displayNumAndIndent" />αὐτὰρ ἐπεὶ τὰ ἕκαστα περιφραδέως ἀλέγυναν,
                <lb rend="displayNum" n="395" />κληῖδας μὲν πρῶτα πάλῳ διεμοιρήσαντο,
                <lb />ἄνδρ᾽ ἐντυναμένω δοιὼ μίαν: ἐκ δ᾽ ἄρα μέσσην
                <lb />ᾕρεον Ἡρακλῆι καὶ ἡρώων ἄτερ ἄλλων
                <lb />Ἀγκαίῳ, Τεγέης ὅς ῥα πτολίεθρον ἔναιεν.
                <lb />τοῖς μέσσην οἴοισιν ἀπὸ κληῖδα λίποντο
                <lb rend="displayNum" n="400" />αὔτως, οὔτι πάλῳ: ἐπὶ δ᾽ ἔτρεπον αἰνήσαντες
                <lb />Τῖφυν ἐυστείρης οἰήια νηὸς ἔρυσθαι.
                <lb rend="displayNumAndIndent" />ἔνθεν δ᾽ αὖ λάιγγας ἁλὸς σχεδὸν ὀχλίζοντες
                <lb />νήεον αὐτόθι βωμὸν ἐπάκτιον Ἀπόλλωνος,
                <lb />Ἀκτίου Ἐμβασίοιό τ᾽ ἐπώνυμον: ὦκα δέ τοίγε
                <lb rend="displayNum" n="405" />φιτροὺς ἀζαλέης στόρεσαν καθύπερθεν ἐλαίης.
                <lb />τείως δ᾽ αὖτ᾽ ἀγέληθεν ἐπιπροέηκαν ἄγοντες
                <lb />βουκόλοι Αἰσονίδαο δύω βόε. τοὺς δ᾽ ἐρύσαντο
                <lb />κουρότεροι ἑτάρων βωμοῦ σχεδόν. οἱ δ᾽ ἄρ᾽ ἔπειτα
                <lb />χέρνιβά τ᾽ οὐλοχύτας τε παρέσχεθον. αὐτὰρ Ἰήσων
                <lb rend="displayNum" n="410" />εὔχετο κεκλόμενος πατρώιον Ἀπόλλωνα:
                <lb rend="displayNumAndIndent" /><q direct="unspecified">κλῦθι ἄναξ, Παγασάς τε πόλιν τ᾽ Αἰσωνίδα ναίων,
                <lb />ἡμετέροιο τοκῆος ἐπώνυμον, ὅς μοι ὑπέστης
                <lb />Πυθοῖ χρειομένῳ ἄνυσιν καὶ πείραθ᾽ ὁδοῖο
                <lb />σημανέειν, αὐτὸς γὰρ ἐπαίτιος ἔπλευ ἀέθλων:
                <lb rend="displayNum" n="415" />αὐτὸς νῦν ἄγε νῆα σὺν ἀρτεμέεσσιν ἑταίροις
                <lb />κεῖσέ τε καὶ παλίνορσον ἐς Ἑλλάδα. σοὶ δ᾽ ἂν ὀπίσσω
                <lb />τόσσων, ὅσσοι κεν νοστήσομεν, ἀγλαὰ ταύρων
                <lb />ἱρὰ πάλιν βωμῷ ἐπιθήσομεν: ἄλλα δὲ Πυθοῖ,
                <lb />ἄλλα δ᾽ ἐς Ὀρτυγίην ἀπερείσια δῶρα κομίσσω.
                <lb rend="displayNum" n="420" />νῦν δ᾽ ἴθι, καὶ τήνδ᾽ ἧμιν, Ἑκηβόλε, δέξο θυηλήν,
                <lb />ἥν τοι τῆσδ᾽ ἐπίβαθρα χάριν προτεθείμεθα νηὸς
                <lb />πρωτίστην: λύσαιμι δ᾽, ἄναξ, ἐπ᾽ ἀπήμονι μοίρῃ
                <lb />πείσματα σὴν διὰ μῆτιν: ἐπιπνεύσειε δ᾽ ἀήτης
                <lb />μείλιχος, ᾧ κ᾽ ἐπὶ πόντον ἐλευσόμεθ᾽ εὐδιόωντες.</q>
                <lb rend="displayNumAndIndent" />ἦ, καὶ ἅμ᾽ εὐχωλῇ προχύτας βάλε. τὼ δ᾽ ἐπὶ βουσὶν
                <lb rend="displayNum" n="426" />ζωσάσθην, Ἀγκαῖος ὑπέρβιος, Ἡρακλέης τε.
                <lb />ἤτοι ὁ μὲν ῥοπάλῳ μέσσον κάρη ἀμφὶ μέτωπα
                <lb />πλῆξεν, ὁ δ᾽ ἀθρόος αὖθι πεσὼν ἐνερείσατο γαίῃ:
                <lb />Ἀγκαῖος δ᾽ ἑτέροιο κατὰ πλατὺν αὐχένα κόψας
                <lb rend="displayNum" n="430" />χαλκείῳ πελέκει κρατεροὺς διέκερσε τένοντας:
                <lb />ἤριπε δ᾽ ἀμφοτέροισι περιρρηδὴς κεράεσσιν.
                <lb />τοὺς δ᾽ ἔταροι σφάξαν τε θοῶς, δεῖράν τε βοείας,
                <lb />κόπτον, δαίτρευόν τε, καὶ ἱερὰ μῆρ᾽ ἐτάμοντο,
                <lb />κὰδ δ᾽ ἄμυδις τάγε πάντα καλύψαντες πύκα δημῷ
                <lb rend="displayNum" n="435" />καῖον ἐπὶ σχίζῃσιν: ὁ δ᾽ ἀκρήτους χέε λοιβὰς
                <lb />Αἰσονίδης, γήθει δὲ σέλας θηεύμενος Ἴδμων
                <lb />πάντοσε λαμπόμενον θυέων ἄπο τοῖό τε λιγνὺν
                <lb />πορφυρέαις ἑλίκεσσιν ἐναίσιμον ἀίσσουσαν:
                <lb />αἶψα δ᾽ ἀπηλεγέως νόον ἔκφατο Λητοΐδαο:
                <lb n="440" rend="displayNumAndIndent" /><q direct="unspecified">ὑμῖν μὲν δὴ μοῖρα θεῶν χρειώ τε περῆσαι
                <lb />ἐνθάδε κῶας ἄγοντας: ἀπειρέσιοι δ᾽ ἐνὶ μέσσῳ
                <lb />κεῖσέ τε δεῦρό τ᾽ ἔασιν ἀνερχομένοισιν ἄεθλοι.
                <lb />αὐτὰρ ἐμοὶ θανέειν στυγερῇ ὑπὸ δαίμονος αἴσῃ
                <lb />τηλόθι που πέπρωται ἐπ᾽ Ἀσίδος ἠπείροιο.
                <lb rend="displayNum" n="445" />ὧδε κακοῖς δεδαὼς ἔτι καὶ πάρος οἰωνοῖσιν
                <lb />πότμον ἐμὸν πάτρης ἐξήιον, ὄφρ᾽ ἐπιβαίην
                <lb />νηός, ἐυκλείη δὲ δόμοις ἐπιβάντι λίπηται.</q>
<milestone n="448" unit="card" />
                <lb rend="displayNumAndIndent" />ὧς ἄρ᾽ ἔφη: κοῦροι δὲ θεοπροπίης ἀίοντες
                <lb />νόστῳ μὲν γήθησαν, ἄχος δ᾽ ἕλεν Ἴδμονος αἴσῃ.
                <lb rend="displayNum" n="450" />ἦμος δ᾽ ἠέλιος σταθερὸν παραμείβεται ἦμαρ,
                <lb />αἱ δὲ νέον σκοπέλοισιν ὑποσκιόωνται ἄρουραι,
                <lb />δειελινὸν κλίνοντος ὑπὸ ζόφον ἠελίοιο,
                <lb />τῆμος ἄρ᾽ ἤδη πάντες ἐπὶ ψαμάθοισι βαθεῖαν
                <lb />φυλλάδα χευάμενοι πολιοῦ πρόπαρ αἰγιαλοῖο
                <lb rend="displayNum" n="455" />κέκλινθ᾽ ἑξείης: παρὰ δέ σφισι μυρί᾽ ἔκειτο
                <lb />εἴδατα, καὶ μέθυ λαρόν, ἀφυσσαμένων προχόῃσιν
                <lb />οἰνοχόων: μετέπειτα δ᾽ ἀμοιβαδὶς ἀλλήλοισιν
                <lb />μυθεῦνθ᾽, οἷά τε πολλὰ νέοι παρὰ δαιτὶ καὶ οἴνῳ
                <lb />τερπνῶς ἑψιόωνται, ὅτ᾽ ἄατος ὕβρις ἀπείη.
                <lb rend="displayNum" n="460" />ἔνθ᾽ αὖτ᾽ Αἰσονίδης μὲν ἀμήχανος εἰν ἑοῖ αὐτῷ
                <lb />πορφύρεσκεν ἕκαστα κατηφιόωντι ἐοικώς.
                <lb />τὸν δ᾽ ἄρ᾽ ὑποφρασθεὶς μεγάλῃ ὀπὶ νείκεσεν Ἴδας:
                <lb rend="displayNumAndIndent" /><q direct="unspecified">Αἰσονίδη, τίνα τήνδε μετὰ φρεσὶ μῆτιν ἑλίσσεις;
                <lb />αὔδα ἐνὶ μέσσοισι τεὸν νόον. ἦέ σε δαμνᾷ
                <lb rend="displayNum" n="465" />τάρβος ἐπιπλόμενον, τό τ᾽ ἀνάλκιδας ἄνδρας ἀτύζει;
                <lb />ἴστω νῦν δόρυ θοῦρον, ὅτῳ περιώσιον ἄλλων
                <lb />κῦδος ἐνὶ πτολέμοισιν ἀείρομαι, οὐδέ μ᾽ ὀφέλλει
                <lb />Ζεὺς τόσον, ὁσσάτιόν περ ἐμὸν δόρυ, μή νύ τι πῆμα
                <lb />λοίγιον ἔσσεσθαι, μηδ᾽ ἀκράαντον ἄεθλον
                <lb rend="displayNum" n="470" />Ἴδεω ἑσπομένοιο, καὶ εἰ θεὸς ἀντιόῳτο.
                <lb />τοῖόν μ᾽ Ἀρήνηθεν ἀοσσητῆρα κομίζεις.</q>
                <lb rend="displayNumAndIndent" />ἦ, καὶ ἐπισχόμενος πλεῖον δέπας ἀμφοτέρῃσιν
                <lb />πῖνε χαλίκρητον λαρὸν μέθυ: δεύετο δ᾽ οἴνῳ
                <lb />χείλεα, κυάνεαί τε γενειάδες: οἱ δ᾽ ὁμάδησαν
                <lb rend="displayNum" n="475" />πάντες ὁμῶς, Ἴδμων δὲ καὶ ἀμφαδίην ἀγόρευσεν:
                <lb rend="displayNumAndIndent" /><q direct="unspecified">δαιμόνιε, φρονέεις ὀλοφώια καὶ πάρος αὐτῷ.
                <lb />ἦέ τοι εἰς ἄτην ζωρὸν μέθυ θαρσαλέον κῆρ
                <lb />οἰδάνει ἐν στήθεσσι, θεοὺς δ᾽ ἀνέηκεν ἀτίζειν;
                <lb />ἄλλοι μῦθοι ἔασι παρήγοροι, οἷσί περ ἀνὴρ
                <lb rend="displayNum" n="480" />θαρσύνοι ἕταρον: σὺ δ᾽ ἀτάσθαλα πάμπαν ἔειπας,
                <lb />τοῖα φάτις καὶ τοὺς πρὶν ἐπιφλύειν μακάρεσσιν
                <lb />υἷας Ἀλωιάδας, οἷς οὐδ᾽ ὅσον ἰσοφαρίζεις
                <lb />ἠνορέην: ἔμπης δὲ θοοῖς ἐδάμησαν ὀιστοῖς
                <lb />ἄμφω Λητοΐδαο, καὶ ἴφθιμοί περ ἐόντες.</q>
                <lb n="485" rend="displayNumAndIndent" />ὧς ἔφατ᾽: ἐκ δ᾽ ἐγέλασσεν ἄδήν Ἀφαρήιος
                    Ἴδας
                <lb />καί μιν ἐπιλλίζων ἠμείβετο κερτομίοισιν:
                <lb rend="displayNumAndIndent" /><q direct="unspecified">ἄγρει νυν τόδε σῇσι θεοπροπίῃσιν ἐνίσπες,
                <lb />εἰ καὶ ἐμοὶ τοιόνδε θεοὶ τελέουσιν ὄλεθρον,
                <lb />οἷον Ἀλωιάδῃσι πατὴρ τεὸς ἐγγυάλιξεν.
                <lb rend="displayNum" n="490" />φράζεο δ᾽ ὅππως χεῖρας ἐμὰς σόος ἐξαλέοιο,
                <lb />χρειὼ θεσπίζων μεταμώνιον εἴ κεν ἁλῴης.</q>
                <lb rend="displayNumAndIndent" />Χώετ᾽ ἐνιπτάζων: προτέρω δέ κε νεῖκος ἐτύχθη,
                <lb />εἰ μὴ δηριόωντας ὁμοκλήσαντες ἑταῖροι
                <lb />αὐτός τ᾽ Αἰσονίδης κατερήτυεν: ἂν δὲ καὶ Ὀρφεὺς
                <lb rend="displayNum" n="495" />λαιῇ ἀνασχόμενος κίθαριν πείραζεν ἀοιδῆς.
                <lb rend="displayNumAndIndent" />ἤειδεν δ᾽ ὡς γαῖα καὶ οὐρανὸς ἠδὲ θάλασσα,
                <lb />τὸ πρὶν ἐπ᾽ ἀλλήλοισι μιῇ συναρηρότα μορφῇ,
                <lb />νείκεος ἐξ ὀλοοῖο διέκριθεν ἀμφὶς ἕκαστα:
                <lb />ἠδ᾽ ὡς ἔμπεδον αἰὲν ἐν αἰθέρι τέκμαρ ἔχουσιν
                <lb rend="displayNum" n="500" />ἄστρα σεληναίη τε καὶ ἠελίοιο κέλευθοι:
                <lb />οὔρεά θ᾽ ὡς ἀνέτειλε, καὶ ὡς ποταμοὶ κελάδοντες
                <lb />αὐτῇσιν νύμφῃσι καὶ ἑρπετὰ πάντ᾽ ἐγένοντο.
                <lb />ἤειδεν δ᾽ ὡς πρῶτον Ὀφίων Εὐρυνόμη τε
                <lb />Ὠκεανὶς νιφόεντος ἔχον κράτος Οὐλύμποιο:
                <lb rend="displayNum" n="505" />ὥς τε βίῃ καὶ χερσὶν ὁ μὲν Κρόνῳ εἴκαθε τιμῆς,
                <lb />ἡ δὲ Ῥέῃ, ἔπεσον δ᾽ ἐνὶ κύμασιν Ὠκεανοῖο:
                <lb />οἱ δὲ τέως μακάρεσσι θεοῖς Τιτῆσιν ἄνασσον,
                <lb />ὄφρα Ζεὺς ἔτι κοῦρος, ἔτι φρεσὶ νήπια εἰδώς,
                <lb />Δικταῖον ναίεσκεν ὑπὸ σπέος: οἱ δέ μιν οὔπω
                <lb rend="displayNum" n="510" />γηγενέες Κύκλωπες ἐκαρτύναντο κεραυνῷ,
                <lb />βροντῇ τε στεροπῇ τε: τὰ γὰρ Διὶ κῦδος ὀπάζει.
<milestone n="512" unit="card" />
                <lb rend="displayNumAndIndent" />ἦ, καὶ ὁ μὲν φόρμιγγα σὺν ἀμβροσίῃ σχέθεν αὐδῇ.
                <lb />τοὶ δ᾽ ἄμοτον λήξαντος ἔτι προύχοντο κάρηνα
                <lb />πάντες ὁμῶς ὀρθοῖσιν ἐπ᾽ οὔασιν ἠρεμέοντες
                <lb rend="displayNum" n="515" />κηληθμῷ: τοῖόν σφιν ἐνέλλιπε θέλκτρον ἀοιδῆς.
                <lb />οὐδ᾽ ἐπὶ δὴν μετέπειτα κερασσάμενοι Διὶ λοιβάς,
                <lb />ἣ θέμις, ἑστηῶτες ἐπὶ γλώσσῃσι χέοντο
                <lb />αἰθομέναις, ὕπνου δὲ διὰ κνέφας ἐμνώοντο.
                <lb rend="displayNumAndIndent" />αὐτὰρ ὅτ᾽ αἰγλήεσσα φαεινοῖς ὄμμασιν Ἠὼς
                <lb rend="displayNum" n="520" />Πηλίου αἰπεινὰς ἴδεν ἄκριας, ἐκ δ᾽ ἀνέμοιο
                <lb />εὔδιοι ἐκλύζοντο τινασσομένης ἁλὸς ἄκραι,
                <lb />δὴ τότ᾽ ἀνέγρετο Τῖφυς: ἄφαρ δ᾽ ὀρόθυνεν ἑταίρους
                <lb />βαινέμεναί τ᾽ ἐπὶ νῆα καὶ ἀρτύνασθαι ἐρετμά.
                <lb />σμερδαλέον δὲ λιμὴν Παγασήιος ἠδὲ καὶ αὐτὴ
                <lb rend="displayNum" n="525" />Πηλιὰς ἴαχεν Ἀργὼ ἐπισπέρχουσα νέεσθαι.
                <lb />ἐν γάρ οἱ δόρυ θεῖον ἐλήλατο, τό ῥ᾽ ἀνὰ μέσσην
                <lb />στεῖραν Ἀθηναίη Δωδωνίδος ἥρμοσε φηγοῦ.
                <lb />οἱ δ᾽ ἀνὰ σέλματα βάντες ἐπισχερὼ ἀλλήλοισιν,
                <lb />ὡς ἐδάσαντο πάροιθεν ἐρεσσέμεν ᾧ ἐνὶ χώρῳ,
                <lb rend="displayNum" n="530" />εὐκόσμως σφετέροισι παρ᾽ ἔντεσιν ἑδριόωντο.
                <lb />μέσσῳ δ᾽ Ἀγκαῖος μέγα τε σθένος Ἡρακλῆος
                <lb />ἵζανον: ἄγχι δέ οἱ ῥόπαλον θέτο, καί οἱ ἔνερθεν
                <lb />ποσσὶν ὑπεκλύσθη νηὸς τρόπις.: εἵλκετο δ᾽ ἤδη
                <lb />πείσματα, καὶ μέθυ λεῖβον ὕπερθ᾽ ἁλός. αὐτὰρ Ἰήσων
                <lb rend="displayNum" n="535" />δακρυόεις γαίης ἀπὸ πατρίδος ὄμματ᾽ ἔνεικεν.
                <lb />οἱ δ᾽, ὥστ᾽ ἠίθεοι Φοίβῳ χορὸν ἢ ἐνὶ Πυθοῖ
                <lb />ᾔ που ἐν Ὀρτυγίῃ, ἢ ἐφ᾽ ὕδασιν Ἰσμηνοῖο
                <lb />στησάμενοι, φόρμιγγος ὑπαὶ περὶ βωμὸν ὁμαρτῇ
                <lb />ἐμμελέως κραιπνοῖσι πέδον ῥήσσωσι πόδεσσιν:
                <lb rend="displayNum" n="540" />ὧς οἱ ὑπ᾽ Ὀρφῆος κιθάρῃ πέπληγον ἐρετμοῖς
                <lb />πόντου λάβρον ὕδωρ, ἐπὶ δὲ ῥόθια κλύζοντο:
                <lb />ἀφρῷ δ᾽ ἔνθα καὶ ἔνθα κελαινὴ κήκιεν ἅλμη
                <lb />δεινὸν μορμύρουσα ἐρισθενέων μένει ἀνδρῶν.
                <lb />στράπτε δ᾽ ὑπ᾽ ἠελίῳ φλογὶ εἴκελα νηὸς ἰούσης
                <lb rend="displayNum" n="545" />τεύχεα: μακραὶ δ᾽ αἰὲν ἐλευκαίνοντο κέλευθοι,
                <lb />ἀτραπὸς ὣς χλοεροῖο διειδομένη πεδίοιο.
                <lb />πάντες δ᾽ οὐρανόθεν λεῦσσον θεοὶ ἤματι κείνῳ
                <lb />νῆα καὶ ἡμιθέων ἀνδρῶν μένος, οἳ τότ᾽ ἄριστοι
                <lb />πόντον ἐπιπλώεσκον: ἐπ᾽ ἀκροτάτῃσι δὲ νύμφαι
                <lb rend="displayNum" n="550" />Πηλιάδες κορυφῇσιν ἐθάμβεον εἰσορόωσαι
                <lb />ἔργον Ἀθηναίης Ἰτωνίδος, ἠδὲ καὶ αὐτοὺς
                <lb />ἥρωας χείρεσσιν ἐπικραδάοντας ἐρετμά.
                <lb />αὐτὰρ ὅγ᾽ ἐξ ὑπάτου ὄρεος κίεν ἄγχι θαλάσσης
                <lb />χείρων Φιλλυρίδης, πολιῇ δ᾽ ἐπὶ κύματος ἀγῇ
                <lb rend="displayNum" n="555" />τέγγε πόδας, καὶ πολλὰ βαρείῃ χειρὶ κελεύων,
                <lb />νόστον ἐπευφήμησεν ἀκηδέα νισσομένοισιν.
                <lb />σὺν καί οἱ παράκοιτις ἐπωλένιον φορέουσα
                <lb />Πηλεΐδην Ἀχιλῆα, φίλῳ δειδίσκετο πατρί.
                <lb rend="displayNumAndIndent" />οἱ δ᾽ ὅτε δὴ λιμένος περιηγέα κάλλιπον ἀκτὴν
                <lb rend="displayNum" n="560" />φραδμοσύνῃ μήτι τε δαΐφρονος Ἁγνιάδαο
                <lb />Τίφυος, ὅς ῥ᾽ ἐνὶ χερσὶν ἐύξοα τεχνηέντως
                <lb />πηδάλι᾽ ἀμφιέπεσκ᾽, ὄφρ᾽ ἔμπεδον ἐξιθύνοι,
                <lb />δή ῥα τότε μέγαν ἱστὸν ἐνεστήσαντο μεσόδμῃ,
                <lb />δῆσαν δὲ προτόνοισι, τανυσσάμενοι ἑκάτερθεν,
                <lb rend="displayNum" n="565" />κὰδ δ᾽ αὐτοῦ λίνα χεῦαν, ἐπ᾽ ἠλακάτην ἐρύσαντες.
                <lb />ἐν δὲ λιγὺς πέσεν οὖρος: ἐπ᾽ ἰκριόφιν δὲ κάλωας
                <lb />ξεστῇσιν περόνῃσι διακριδὸν ἀμφιβαλόντες
                <lb />Τισαίην εὔκηλοι ὑπὲρ δολιχὴν θέον ἄκρην.
                <lb />τοῖσι δὲ φορμίζων εὐθήμονι μέλπεν ἀοιδῇ
                <lb rend="displayNum" n="570" />Οἰάγροιο πάις νηοσσόον εὐπατέρειαν
                <lb />Ἄρτεμιν, ἣ κείνας σκοπιὰς ἁλὸς ἀμφιέπεσκεν
                <lb />ῥυομένη καὶ γαῖαν Ἰωλκίδα: τοὶ δὲ βαθείης
                <lb />ἰχθύες ἀίσσοντες ὕπερθ᾽ ἁλός, ἄμμιγα παύροις
                <lb />ἄπλετοι, ὑγρὰ κέλευθα διασκαίροντες ἕποντο.
                <lb rend="displayNum" n="575" />ὡς δ᾽ ὁπότ᾽ ἀγραύλοιο κατ᾽ ἴχνια σημαντῆρος
                <lb />μυρία μῆλ᾽ ἐφέπονται ἄδην κεκορημένα ποίης
                <lb />εἰς αὖλιν, ὁ δέ τ᾽ εἶσι πάρος σύριγ γι λιγείῃ
                <lb />καλὰ μελιζόμενος νόμιον μέλος, ὧς ἄρα τοίγε
                <lb />ὡμάρτευν: τὴν δ᾽ αἰὲν ἐπασσύτερος φέρεν οὖρος.
<milestone n="580" unit="card" />
                <lb n="580" rend="displayNumAndIndent" />αὐτίκα δ᾽ ἠερίη πολυλήιος αἶα Πελασγῶν
                <lb />δύετο, Πηλιάδας δὲ παρεξήμειβον ἐρίπνας
                <lb />αἰὲν ἐπιπροθέοντες: ἔδυνε δὲ Σηπιὰς ἄκρη,
                <lb />φαίνετο δ᾽ εἰναλίη Σκίαθος, φαίνοντο δ᾽ ἄπωθεν
                <lb />Πειρεσιαὶ Μάγνησά θ᾽ ὑπεύδιος ἠπείροιο
                <lb rend="displayNum" n="585" />ἀκτὴ καὶ τύμβος Δολοπήιος: ἔνθ᾽ ἄρα τοίγε
                <lb />ἑσπέριοι ἀνέμοιο παλιμπνοίῃσιν ἔκελσαν,
                <lb />καί μιν κυδαίνοντες ὑπὸ κνέφας ἔντομα μήλων
                <lb />κεῖαν, ὀρινομένης ἁλὸς οἴδματι: διπλόα δ᾽ ἀκταῖς
                <lb />ἤματ᾽ ἐλινύεσκον: ἀτὰρ τριτάτῳ προέηκαν
                <lb rend="displayNum" n="590" />νῆα, τανυσσάμενοι περιώσιον ὑψόθι λαῖφος.
                <lb />τὴν δ᾽ ἀκτὴν Ἀφέτας Ἀργοῦς ἔτι κικλήσκουσιν.
                <lb rend="displayNumAndIndent" />ἔνθεν δὲ προτέρωσε παρεξέθεον Μελίβοιαν.
                <lb /><del status="unremarkable">ἀκτήν τ᾽ αἰγιαλόν τε δυσήνεμον εἰσορόωντες.</del>
                <lb />ἠῶθεν δ᾽ Ὁμόλην αὐτοσχεδὸν εἰσορόωντες
                <lb rend="displayNum" n="595" />πόντῳ κεκλιμένην παρεμέτρεον: οὐδ᾽ ἔτι δηρὸν
                <lb />μέλλον ὑπὲκ ποταμοῖο βαλεῖν Ἀμύροιο ῥέεθρα.
                <lb />κεῖθεν δ᾽ Εὐρυμενάς τε πολυκλύστους τε φάραγγας
                <lb />Ὄσσης Οὐλύμποιό τ᾽ ἐσέδρακον: αὐτὰρ ἔπειτα
                <lb />κλίτεα Παλλήναια, Καναστραίην ὑπὲρ ἄκρην,
                <lb rend="displayNum" n="600" />ἤνυσαν ἐννύχιοι πνοιῇ ἀνέμοιο θέοντες.
                <lb />ἦρι δὲ νισσομένοισιν Ἄθω ἀνέτελλε κολώνη
                <lb />Θρηικίη, ἣ τόσσον ἀπόπροθι Λῆμνον ἐοῦσαν,
                <lb />ὅσσον ἐς ἔνδιόν κεν ἐύστολος ὁλκὰς ἀνύσσαι,
                <lb />ἀκροτάτῃ κορυφῇ σκιάει, καὶ ἐσάχρι Μυρίνης.
                <lb rend="displayNum" n="605" />τοῖσιν δ᾽ αὐτῆμαρ μὲν ἄεν καὶ ἐπι κνέφας οὖρος
                <lb />πάγχυ μάλ᾽ ἀκραής, τετάνυστο δὲ λαίφεα νηός.
                <lb />αὐτὰρ ἅμ᾽ ἠελίοιο βολαῖς ἀνέμοιο λιπόντος
                <lb />εἰρεσίῃ κραναὴν Σιντηίδα Λῆμνον ἵκοντο.
                <lb rend="displayNumAndIndent" />ἔνθ᾽ ἄμυδις πᾶς δῆμος ὑπερβασίῃσι γυναικῶν
                <lb rend="displayNum" n="610" />νηλειῶς δέδμητο παροιχομένῳ λυκάβαντι.
                <lb />δὴ γὰρ κουριδίας μὲν ἀπηνήναντο γυναῖκας
                <lb />ἀνέρες ἐχθήραντες, ἔχον δ᾽ ἐπὶ ληιάδεσσιν
                <lb />τρηχὺν ἔρον, ἃς αὐτοὶ ἀγίνεον ἀντιπέρηθεν
                <lb />Θρηικίην δῃοῦντες: ἐπεὶ χόλος αἰνὸς ὄπαζεν
                <lb rend="displayNum" n="615" />Κύπιδος, οὕνεκά μιν γεράων ἐπὶ δηρὸν ἄτισσαν.
                <lb />ὦ μέλεαι, ζήλοιό τ᾽ ἐπισμυγερῶς ἀκόρητοι.
                <lb />οὐκ οἶον σὺν τῇσιν ἑοὺς ἔρραισαν ἀκοίτας
                <lb />ἀμφ᾽ εὐνῇ, πᾶν δ᾽ ἄρσεν ὁμοῦ γένος, ὥς κεν ὀπίσσω
                <lb />μήτινα λευγαλέοιο φόνου τίσειαν ἀμοιβήν.
                <lb rend="displayNum" n="620" />οἴη δ᾽ ἐκ πασέων γεραροῦ περιφείσατο πατρὸς
                <lb />Ὑψιπύλεια Θόαντος, ὃ δὴ κατὰ δῆμον ἄνασσεν:
                <lb />λάρνακι δ᾽ ἐν κοίλῃ μιν ὕπερθ᾽ ἁλὸς ἧκε φέρεσθαι,
                <lb />αἴ κε φύγῃ. καὶ τὸν μὲν ἐς Οἰνοίην ἐρύσαντο
                <lb />πρόσθεν, ἀτὰρ Σίκινόν γε μεθύστερον αὐδηθεῖσαν
                <lb rend="displayNum" n="625" />νῆσον, ἐπακτῆρες, Σικίνου ἄπο, τόν ῥα Θόαντι
                <lb />νηιὰς Οἰνοίη νύμφη τέκεν εὐνηθεῖσα.
                <lb />τῇσι δὲ βουκόλιαί τε βοῶν χάλκειά τε δύνειν
                <lb />τεύχεα, πυροφόρους τε διατμήξασθαι ἀροὔρας
                <lb />ῥηίτερον πάσῃσιν Ἀθηναίης πέλεν ἔργων,
                <lb rend="displayNum" n="630" />οἷς αἰεὶ τὸ πάροιθεν ὁμίλεον. ἀλλὰ γὰρ ἔμπης
                <lb />ἦ θαμὰ δὴ πάπταινον ἐπὶ πλατὺν ὄμμασι πόντον
                <lb />δείματι λευγαλέῳ, ὁπότε Θρήικες ἴασιν.
                <lb />τῶ καὶ ὅτ᾽ ἐγγύθι νήσου ἐρεσσομένην ἴδον Ἀργώ,
                <lb />αὐτίκα πασσυδίῃ πυλέων ἔκτοσθε Μυρίνης
                <lb rend="displayNum" n="635" />δήια τεύχεα δῦσαι ἐς αἰγιαλὸν προχέοντο,
                <lb />Θυιάσιν ὠμοβόροις ἴκελαι: φὰν γάρ που ἱκάνειν
                <lb />Θρήικας: ἡ δ᾽ ἅμα τῇσι Θοαντιὰς Ὑψιπύλεια
                <lb />δῦν᾽ ἐνὶ τεύχεσι πατρός. ἀμηχανίῃ δ᾽ ἐχέοντο
                <lb />ἄφθογγοι: τοῖόν σφιν ἐπὶ δέος ᾐωρεῖτο. <milestone n="640" unit="card" />
                <lb n="640" rend="displayNumAndIndent" />τείως δ᾽ αὖτ᾽ ἐκ νηὸς ἀριστῆες προέηκαν
                <lb />Αἰθαλίδην κήρυκα θοόν, τῷπέρ τε μέλεσθαι
                <lb />ἀγγελίας καὶ σκῆπτρον ἐπέτρεπον Ἑρμείαο,
                <lb />σφωιτέροιο τοκῆος, ὅ οἱ μνῆστιν πόρε πάντων
                <lb />ἄφθιτον: οὐδ᾽ ἔτι νῦν περ ἀποιχομένου Ἀχέροντος
                <lb rend="displayNum" n="645" />δίνας ἀπροφάτους ψυχὴν ἐπιδέδρομε λήθη:
                <lb />ἀλλ᾽ ἥγ᾽ ἔμπεδον αἰὲν ἀμειβομένη μεμόρηται,
                <lb />ἄλλοθ᾽ ὑποχθονίοις ἐναρίθμιος, ἄλλοτ᾽ ἐς αὐγὰς
                <lb />ἠελίου ζωοῖσι μετ᾽ ἀνδράσιν. ἀλλὰ τί μύθους
                <lb />Αἰθαλίδεω χρειώ με διηνεκέως ἀγορεύειν;
                <lb rend="displayNum" n="650" />ὅς ῥα τόθ᾽ Ὑψιπύλην μειλίξατο δέχθαι ἰόντας
                <lb />ἤματος ἀνομένοιο διὰ κνέφας: οὐδὲ μὲν ἠοῖ
                <lb />πείσματα νηὸς ἔλυσαν ἐπὶ πνοιῇ βορέαο.
                <lb rend="displayNumAndIndent" />Λημνιάδες δὲ γυναῖκες ἀνὰ πτόλιν ἷζον ἰοῦσαι
                <lb />εἰς ἀγορήν: αὐτὴ γὰρ ἐπέφραδεν Ὑψιπύλεια.
                <lb rend="displayNum" n="655" />καί ῥ᾽ ὅτε δὴ μάλα πᾶσαι ὁμιλαδὸν ἠγερέθοντο,
                <lb />αὐτίκ᾽ ἄρ᾽ ἥγ᾽ ἐνὶ τῇσιν ἐποτρύνουσ᾽ ἀγόρευεν:
                <lb rend="displayNumAndIndent" /><q direct="unspecified">Ὦφιλαι, εἰ δ᾽ ἄγε δὴ μενοεικέα δῶρα πόρωμεν
                <lb />ἀνδράσιν, οἷά τ᾽ ἔοικεν ἄγειν ἐπὶ νηὸς ἔχοντας,
                <lb />ἤια, καὶ μέθυ λαρόν, ἵν᾽ ἔμπεδον ἔκτοθι πύργων
                <lb rend="displayNum" n="660" />μίμνοιεν, μηδ᾽ ἄμμε κατὰ χρειὼ μεθέποντες
                <lb />ἀτρεκέως γνώωσι, κακὴ δ᾽ ἐπὶ πολλὸν ἵκηται
                <lb />βάξις: ἐπεὶ μέγα ἔργον ἐρέξαμεν, οὐδέ τι πάμπαν
                <lb />θυμηδὲς καὶ τοῖσι τόγ᾽ ἔσσεται, εἴ κε δαεῖεν.
                <lb />ἡμετέρη μὲν νῦν τοίη παρενήνοθε μῆτις:
                <lb rend="displayNum" n="665" />ὑμέων δ᾽ εἴ τις ἄρειον ἔπος μητίσεται ἄλλη,
                <lb />ἐγρέσθω: τοῦ γάρ τε καὶ εἵνεκα δεῦρ᾽ ἐκάλεσσα.</q>
                <lb rend="displayNumAndIndent" />ὧς ἄρ᾽ ἔφη, καὶ θῶκον ἐφίζανε πατρὸς ἑοῖο
                <lb />λάινον: αὐτὰρ ἔπειτα φίλη τροφὸς ὦρτο Πολυξώ,
                <lb />γήραϊ δὴ ῥικνοῖσιν ἐπισκάζουσα πόδεσσιν,
                <lb rend="displayNum" n="670" />βάκτρῳ ἐρειδομένη, περὶ δὲ μενέαιν᾽ ἀγορεῦσαι.
                <lb />τῇ καὶ παρθενικαὶ πίσυρες σχεδὸν ἑδριόωντο
                <lb />ἀδμῆτες λευκῇσιν ἐπιχνοαούσῃ ἐθείραις.
                <lb />στῆ δ᾽ ἄρ᾽ ἐνὶ μέσσῃ ἀγορῇ, ἀνὰ δ᾽ ἔσχεθε δειρὴν
                <lb />ἦκα μόλις κυφοῖο μεταφρένου, ὧδέ τ᾽ ἔειπεν:
                <lb n="675" rend="displayNumAndIndent" /><q direct="unspecified">δῶρα μέν, ὡς αὐτῇ περ ἐφανδάνει Ὑψιπυλείῃ,
                <lb />πέμπωμεν ξείνοισιν, ἐπεὶ καὶ ἄρειον ὀπάσσαι.
                <lb />ὔμμι γε μὴν τίς μῆτις ἐπαύρεσθαι βιότοιο,
                <lb />αἴ κεν ἐπιβρίσῃ Θρήιξ στρατός, ἠέ τις ἄλλος
                <lb />δυσμενέων, ἅ τε πολλὰ μετ᾽ ἀνθρώποισι πέλονται;
                <lb rend="displayNum" n="680" />ὡς καὶ νῦν ὅδ᾽ ὅμιλος ἀνωίστως ἐφικάνει.
                <lb />εἰ δὲ τὸ μὲν μακάρων τις ἀποτρέποι, ἄλλα δ᾽ ὀπίσσω
                <lb />μυρία δηιοτῆτος ὑπέρτερα πήματα μίμνει,
                <lb />εὖτ᾽ ἂν δὴ γεραραὶ μὲν ἀποφθινύθωσι γυναῖκες,
                <lb />κουρότεραι δ᾽ ἄγονοι στυγερὸν ποτὶ γῆρας ἵκησθε.
                <lb rend="displayNum" n="685" />πῶς τῆμος βώσεσθε δυσάμμοροι; ἦε βαθείαις
                <lb />αὐτόματοι βόες ὔμμιν ἐνιζευχθέντες ἀρούραις
                <lb />γειοτόμον νειοῖο διειρύσσουσιν ἄροτρον,
                <lb />καὶ πρόκα τελλομένου ἔτεος στάχυν ἀμήσονται;
                <lb />ἦ μὲν ἐγών, εἰ καί με τὰ νῦν ἔτι πεφρίκασιν
                <lb rend="displayNum" n="690" />κῆρες, ἐπερχόμενόν που ὀίομαι εἰς ἔτος ἤδη
                <lb />γαῖαν ἐφέσσεσθαι, κτερέων ἀπὸ μοῖραν ἑλοῦσαν
                <lb />αὔτως, ἣ θέμις ἐστί, πάρος κακότητα πελάσσαι.
                <lb />ὁπλοτέρῃσι δὲ πάγχυ τάδε φράζεσθαι ἄνωγα.
                <lb />νῦν γὰρ δὴ παρὰ ποσσὶν ἐπήβολός ἐστ᾽ ἀλεωρή,
                <lb rend="displayNum" n="695" />εἴ κεν ἐπιτρέψητε δόμους καὶ ληίδα πᾶσαν
                <lb />ὑμετέρην ξείνοισι καὶ ἀγλαὸν ἄστυ μέλεσθαι.</q>
<milestone n="697" unit="card" />
                <lb rend="displayNumAndIndent" />ὧς ἔφατ᾽: ἐν δ᾽ ἀγορὴ πλῆτο θρόου. εὔαδε γάρ σφιν
                <lb />μῦθος. ἀτὰρ μετὰ τήνγε παρασχεδὸν αὖτις ἀνῶρτο
                <lb />Ὑψιπύλη, καὶ τοῖον ὑποβλήδην ἔπος ηὔδα:
                <lb n="700" rend="displayNumAndIndent" /><q direct="unspecified">εἰ μὲν δὴ πάσῃσιν ἐφανδάνει ἥδε μενοινή,
                <lb />ἤδη κεν μετὰ νῆα καὶ ἄγγελον ὀτρύναιμι.</q>
                <lb rend="displayNumAndIndent" />ἦ ῥα, καὶ Ἰφινόην μετεφώνεεν ἆσσον ἐοῦσαν:
                <lb /><q direct="unspecified">ὄρσο μοι, Ἰφινόη, τοῦδ᾽ ἀνέρος ἀντιόωσα,
                <lb />ἡμέτερόνδε μολεῖν, ὅστις στόλου ἡγεμονεύει,
                <lb rend="displayNum" n="705" />ὄφρα τί οἱ δήμοιο ἔπος θυμῆρες ἐνίσπω:
                <lb />καὶ δ᾽ αὐτοὺς γαίης τε καὶ ἄστεος, αἴ κ᾽ ἐθέλωσιν,
                <lb />κέκλεο θαρσαλέως ἐπιβαινέμεν εὐμενέοντας.</q>
                <lb rend="displayNumAndIndent" />ἦ, καὶ ἔλυσ᾽ ἀγορήν, μετὰ δ᾽ εἰς ἑὸν ὦρτο νέεσθαι.
                <lb />ὧς δὲ καὶ Ἰφινόη Μινύας ἵκεθ᾽: οἱ δ᾽ ἐρέεινον,
                <lb rend="displayNum" n="710" />χρεῖος ὅ τι φρονέουσα μετήλυθεν. ὦκα δὲ τούσγε
                <lb />πασσυδίῃ μύθοισι προσέννεπεν ἐξερέοντας:
                <lb rend="displayNumAndIndent" /><q direct="unspecified">κούρη τοί μ᾽ ἐφέηκε Θοαντιὰς ἐνθάδ᾽ ἰοῦσαν,
                <lb />Ὑψιπύλη, καλέειν νηὸς πρόμον, ὅστις ὄρωρεν,
                <lb />ὄφρα τί οἱ δήμοιο ἔπος θυμῆρες ἐνίσπῃ:
                <lb rend="displayNum" n="715" />καὶ δ᾽ αὐτοὺς γαίης τε καὶ ἄστεος, αἴ κ᾽ ἐθέλητε,
                <lb />κέκλεται αὐτίκα νῦν ἐπιβαινέμεν εὐμενέοντας.</q>
                <lb rend="displayNumAndIndent" />ὧς ἄρ᾽ ἔφη: πάντεσσι δ᾽ ἐναίσιμος ἥνδανε μῦθος.
                <lb />Υψιπύλην δ᾽ εἴσαντο καταφθιμένοιο Θόαντος
                <lb />τηλυγέτην γεγαυῖαν ἀνασσέμεν: ὦκα δὲ τόνγε
                <lb rend="displayNum" n="720" />πέμπον ἴμεν, καὶ δ᾽ αὐτοὶ ἐπεντύνοντο νέεσθαι.
                <lb rend="displayNumAndIndent" />αὐτὰρ ὅγ᾽ ἀμφ᾽ ὤμοισι θεᾶς Τριτωνίδος ἔργον,
                <lb />δίπλακα πορφυρέην περονήσατο, τήν οἱ ὄπασσεν
                <lb />Παλλάς, ὅτε πρῶτον δρυόχους ἐπεβάλλετο νηὸς
                <lb />Ἀργοῦς, καὶ κανόνεσσι δάε ζυγὰ μετρήσασθαι.
                <lb rend="displayNum" n="725" />τῆς μὲν ῥηίτερόν κεν ἐς ἠέλιον ἀνιόντα
                <lb />ὄσσε βάλοις, ἢ κεῖνο μεταβλέψειας ἔρευθος.
                <lb />δὴ γάρ τοι μέσση μὲν ἐρευθήεσσ᾽ ἐτέτυκτο,
                <lb />ἄκρα δὲ πορφυρέη πάντῃ πέλεν: ἐν δ᾽ ἄρ᾽ ἑκάστῳ
                <lb />τέρματι δαίδαλα πολλὰ διακριδὸν εὖ ἐπέπαστο.
                <lb n="730" rend="displayNumAndIndent" />ἐν μὲν ἔσαν Κύκλωπες ἐπ᾽ ἀφθίτῳ ἥμενοι
                    ἔργῳ,
                <lb />Ζηνὶ κεραυνὸν ἄνακτι πονεύμενοι: ὃς τόσον ἤδη
                <lb />παμφαίνων ἐτέτυκτο, μιῆς δ᾽ ἔτι δεύετο μοῦνον
                <lb />ἀκτῖνος, τὴν οἵδε σιδηρείῃς ἐλάασκον
                <lb />σφύρῃσιν, μαλεροῖο πυρὸς ζείουσαν ἀυτμήν.
                <lb n="735" rend="displayNumAndIndent" />ἐν δ᾽ ἔσαν Ἀντιόπης Ἀσωπίδος υἱέε δοιώ,
                <lb />Ἀμφίων καὶ Ζῆθος: ἀπύργωτος δ᾽ ἔτι Θήβη
                <lb />κεῖτο πέλας, τῆς οἵγε νέον βάλλοντο δομαίους
                <lb />ἱέμενοι. Ζῆθος μὲν ἐπωμαδὸν ἠέρταζεν
                <lb />οὔρεος ἠλιβάτοιο κάρη, μογέοντι ἐοικώς:
                <lb rend="displayNum" n="740" />Ἀμφίων δ᾽ ἐπί οἱ χρυσέῃ φόρμιγγι λιγαίνων
                <lb />ἤιε, δὶς τόσση δὲ μετ᾽ ἴχνια νίσσετο πέτρη
                <lb rend="displayNumAndIndent" />ἑξείης δ᾽ ἤσκητο βαθυπλόκαμος Κυθέρεια
                <lb />Ἄρεος ὀχμάζουσα θοὸν σάκος: ἐκ δέ οἱ ὤμου
                <lb />πῆχυν ἔπι σκαιὸν ξυνοχὴ κεχάλαστο χιτῶνος
                <lb rend="displayNum" n="745" />νέρθεν ὑπὲκ μαζοῖο: τὸ δ᾽ ἀντίον ἀτρεκὲς αὔτως
                <lb />χαλκείῃ δείκηλον ἐν ἀσπίδι φαίνετ᾽ ἰδέσθαι.
<milestone n="747" unit="card" />
                <lb rend="displayNumAndIndent" />ἐν δὲ βοῶν ἔσκεν λάσιος νομός: ἀμφὶ δὲ βουσὶν
                <lb />Τηλεβόαι μάρναντο καὶ υἱέες Ἠλεκτρύωνος:
                <lb />οἱ μὲν ἀμυνόμενοι, ἀτὰρ οἵγ᾽ ἐθέλοντες ἀμέρσαι,
                <lb rend="displayNum" n="750" />ληισταὶ Τάφιοι: τῶν δ᾽ αἵματι δεύετο λειμὼν
                <lb />ἑρσήεις, πολέες δ᾽ ὀλίγους βιόωντο νομῆας.
                <lb rend="displayNumAndIndent" />ἐν δὲ δύω δίφροι πεπονήατο δηριόωντες.
                <lb />καὶ τὸν μὲν προπάροιθε Πέλοψ ἴθυνε, τινάσσων
                <lb />ἡνία, σὺν δέ οἱ ἔσκε παραιβάτις Ἱπποδάμεια:
                <lb rend="displayNum" n="755" />τὸν δὲ μεταδρομάδην ἐπὶ Μυρτίλος ἤλασεν ἵππους,
                <lb />σὺν τῷ δ᾽ Οἰνόμαος προτενὲς δόρυ χειρὶ μεμαρπὼς
                <lb />ἄξονος ἐν πλήμνῃσι παρακλιδὸν ἀγνυμένοιο
                <lb />πῖπτεν, ἐπεσσύμενος Πελοπήια νῶτα δαΐξαι.
                <lb rend="displayNumAndIndent" />ἐν καὶ Ἀπόλλων Φοῖβος ὀιστεύων ἐτέτυκτο,
                <lb rend="displayNum" n="760" />βούπαις οὔπω πολλός, ἑὴν ἐρύοντα καλύπτρης
                <lb />μητέρα θαρσαλέως Τιτυὸν μέγαν, ὅν ῥ᾽ ἔτεκέν γε
                <lb />δῖ᾽ Ἐλάρη, θρέψεν δὲ καὶ ἂψ ἐλοχεύσατο Γαῖα.
                <lb rend="displayNumAndIndent" />ἐν καὶ Φρίξος ἔην Μινυήιος ὡς ἐτεόν περ
                <lb />εἰσαΐων κριοῦ, ὁ δ᾽ ἄρ᾽ ἐξενέποντι ἐοικώς.
                <lb rend="displayNum" n="765" />κείνους κ᾽ εἰσορόων ἀκέοις, ψεύδοιό τε θυμόν,
                <lb />ἐλπόμενος πυκινήν τιν᾽ ἀπὸ σφείων ἐσακοῦσαι
                <lb />βάξιν, ὃ καὶ δηρόν περ ἐπ᾽ ἐλπίδι θηήσαιο.
                <lb rend="displayNumAndIndent" />τοῖ᾽ ἄρα δῶρα θεᾶς Τριτωνίδος ἦεν Ἀθήνης.
                <lb />δεξιτερῇ δ᾽ ἕλεν ἔγχος ἑκηβόλον, ὅ ῥ᾽ Ἀταλάντη
                <lb rend="displayNum" n="770" />Μαινάλῳ ἔν ποτέ οἱ ξεινήιον ἐγγυάλιξεν,
                <lb />πρόφρων ἀντομένη: περὶ γὰρ μενέαινεν ἕπεσθαι
                <lb />τὴν ὁδόν: ἀλλὰ γὰρ αὐτὸς ἑκὼν ἀπερήτυε κούρην,
                <lb />δεῖσεν δ᾽ ἀργαλέας ἔριδας φιλότητος ἕκητι.
                <lb rend="displayNumAndIndent" />βῆ δ᾽ ἴμεναι προτὶ ἄστυ, φαεινῷ ἀστέρι ἶσος,
                <lb rend="displayNum" n="775" />ὅν ῥά τε νηγατέῃσιν ἐεργόμεναι καλύβῃσιν
                <lb />νύμφαι θηήσαντο δόμων ὕπερ ἀντέλλοντα,
                <lb />καί σφισι κυανέοιο δι᾽ ἠέρος ὄμματα θέλγει
                <lb />καλὸν ἐρευθόμενος, γάνυται δέ τε ἠιθέοιο
                <lb />παρθένος ἱμείρουσα μετ᾽ ἀλλοδαποῖσιν ἐόντος
                <lb rend="displayNum" n="780" />ἀνδράσιν, ᾧ καί μιν μνηστὴν κομέουσι τοκῆες:
                <lb />τῷ ἴκελος πρὸ πόληος ἀνὰ στίβον ἤιεν ἥρως.
                <lb />καί ῥ᾽ ὅτε δὴ πυλέων τε καὶ ἄστεος ἐντὸς ἔβησαν,
                <lb />δημότεραι μὲν ὄπισθεν ἐπεκλονέοντο γυναῖκες,
                <lb />γηθόσυναι ξείνῳ: ὁ δ᾽ ἐπὶ χθονὸς ὄμματ᾽ ἐρείσας
                <lb rend="displayNum" n="785" />νίσσετ᾽ ἀπηλεγέως, ὄφρ᾽ ἀγλαὰ δώμαθ᾽ ἵκανεν
                <lb />Ὑψιπύλης: ἄνεσαν δὲ πύλας προφανέντι θεράπναι
                <lb />δικλίδας, εὐτύκτοισιν ἀρηρεμένας σανίδεσσιν.
                <lb />ἔνθα μιν Ἰφινόη κλισμῷ ἔνι παμφανόωντι
                <lb />ἐσσυμένως καλῆς διὰ παστάδος εἷσεν ἄγουσα
                <lb rend="displayNum" n="790" />ἀντία δεσποίνης: ἡ δ᾽ ἐγκλιδὸν ὄσσε βαλοῦσα
                <lb />παρθενικὰς ἐρύθηνε παρηίδας: ἔμπα δὲ τόνγε
                <lb />αἰδομένη μύθοισι προσέννεπεν αἱμυλίοισιν:
                <lb rend="displayNumAndIndent" /><q direct="unspecified">ξεῖνε, τίη μίμνοντες ἐπὶ χρόνον ἔκτοθι πύργων
                <lb />ἧσθ᾽ αὔτως; ἐπεὶ οὐ μὲν ὑπ᾽ ἀνδράσι ναίεται ἄστυ,
                <lb rend="displayNum" n="795" />ἀλλὰ Θρηικίης ἐπινάστιοι ἠπείροιο
                <lb />πυροφόρους ἀρόωσι γύας. κακότητα δὲ πᾶσαν
                <lb />ἐξερέω νημερτές, ἵν᾽ εὖ γνοίητε καὶ αὐτοί.
                <lb />εὖτε Θόας ἀστοῖσι πατὴρ ἐμὸς ἐμβασίλευεν,
                <lb />τηνίκα Θρηικίην, οἵ τ᾽ ἀντία ναιετάουσιν,
                <lb rend="displayNum" n="800" />δήμου ἀπορνύμενοι λαοὶ πέρθεσκον ἐπαύλους
                <lb />ἐκ νηῶν, αὐτῇσι δ᾽ ἀπείρονα ληίδα κούραις
                <lb />δεῦρ᾽ ἄγον: οὐλομένης δὲ θεᾶς πορσύνετο μῆτις
                <lb />Κύπριδος, ἥ τέ σφιν θυμοφθόρον ἔμβαλεν ἄτην.
                <lb />δὴ γὰρ κουριδίας μὲν ἀπέστυγον, ἐκ δὲ μελάθρων,
                <lb rend="displayNum" n="805" />ᾗ ματίῃ εἴξαντες, ἀπεσσεύοντο γυναῖκας:
                <lb />αὐτὰρ ληιάδεσσι δορικτήταις παρίαυον,
                <lb />σχέτλιοι. ἦ μὲν δηρὸν ἐτέτλαμεν, εἴ κέ ποτ᾽ αὖτις
                <lb />ὀψὲ μεταστρέψωσι νόον: τὸ δὲ διπλόον αἰεὶ
                <lb />πῆμα κακὸν προύβαινεν. ἀτιμάζοντο δὲ τέκνα
                <lb rend="displayNum" n="810" />γνήσι᾽ ἐνὶ μεγάροις, σκοτίη δ᾽ ἀνέτελλε γενέθλη.
                <lb />αὔτως δ᾽ ἀδμῆτές τε κόραι, χῆραί τ᾽ ἐπὶ τῇσιν
                <lb />μητέρες ἂμ πτολίεθρον ἀτημελέες ἀλάληντο.
                <lb />οὐδὲ πατὴρ ὀλίγον περ ἑῆς ἀλέγιζε θυγατρός,
                <lb />εἰ καὶ ἐν ὀφθαλμοῖσι δαϊζομένην ὁρόῳτο
                <lb rend="displayNum" n="815" />μητρυιῆς ὑπὸ χερσὶν ἀτασθάλου: οὐδ᾽ ἀπὸ μητρὸς
                <lb />λώβην, ὡς τὸ πάροιθεν, ἀεικέα παῖδες ἄμυνον:
                <lb />οὐδὲ κασιγνήτοισι κασιγνήτη μελε θυμῷ.
                <lb />ἀλλ᾽ οἶαι κοῦραι ληίτιδες ἔν τε δόμοισιν
                <lb />ἔν τε χοροῖς ἀγορῇ τε καὶ εἰλαπίνῃσι μέλοντο:
                <lb rend="displayNum" n="820" />εἰσόκε τις θεὸς ἄμμιν ὑπέρβιον ἔμβαλε θάρσος,
                <lb />ἂψ ἀναερχομένους Θρῃκῶν ἄπο μηκέτι πύργοις
                <lb />δέχθαι, ἵν᾽ ἢ φρονέοιεν ἅπερ θέμις, ἠέ πῃ ἄλλῃ
                <lb />αὐταῖς ληιάδεσσιν ἀφορμηθέντες ἵκοιντο.
                <lb />οἱ δ᾽ ἄρα θεσσάμενοι παίδων γένος, ὅσσον ἔλειπτο
                <lb rend="displayNum" n="825" />ἄρσεν ἀνὰ πτολίεθρον, ἔβαν πάλιν, ἔνθ᾽ ἔτι νῦν περ
                <lb />Θρηικίης ἄροσιν χιονώδεα ναιετάουσιν.
                <lb />τῶ ὑμεῖς στρωφᾶσθ᾽ ἐπιδήμιοι: εἰ δέ κεν αὖθι
                <lb />ναιετάειν ἐθέλοις, καί τοι ἅδοι, ἦ τ᾽ ἂν ἔπειτα
                <lb />πατρὸς ἐμεῖο Θόαντος ἔχοις γέρας: οὐδέ τί σ᾽ οἴω
                <lb rend="displayNum" n="830" />γαῖαν ὀνόσσεσθαι: περὶ γὰρ βαθυλήιος ἄλλων
                <lb />νήσων, Αἰγαίῃ ὅσαι εἰν ἁλὶ ναιετάουσιν.
                <lb />ἀλλ᾽ ἄγε νῦν ἐπὶ νῆα κιὼν ἑτάροισιν ἐνίσπες
                <lb />μύθους ἡμετέρους, μηδ᾽ ἔκτοθι μίμνε πόληος.</q>
<milestone n="834" unit="card" />
                <lb rend="displayNumAndIndent" />Ἴσκεν, ἀμαλδύνουσα φόνου τέλος, οἷον ἐτύχθη
                <lb rend="displayNum" n="835" />ἀνδράσιν: αὐτὰρ ὁ τήνγε παραβλήδην προσέειπεν
                <lb rend="displayNumAndIndent" /><q direct="unspecified">Ὑψιπύλη, μάλα κεν θυμηδέος ἀντιάσαιμεν
                <lb />χρησμοσύνης, ἣν ἄμμι σέθεν χατέουσιν ὀπάζεις.
                <lb />εἶμι δ᾽ ὑπότροπος αὖτις ἀνὰ πτόλιν, εὖτ᾽ ἂν ἕκαστα
                <lb />ἐξείπω κατὰ κόσμον. ἀνακτορίη δὲ μελέσθω
                <lb rend="displayNum" n="840" />σοίγ᾽ αὐτῇ καὶ νῆσος: ἔγωγε μὲν οὐκ ἀθερίζων
                <lb />χάζομαι, ἀλλά με λυγροὶ ἐπισπέρχουσιν ἄεθλοι.</q>
                <lb rend="displayNumAndIndent" />ἦ, καὶ δεξιτερῆς χειρὸς θίγεν: αἶψα δ᾽ ὀπίσσω
                <lb />βῆ ῥ᾽ ἴμεν, ἀμφὶ δὲ τόνγε νεήνιδες ἄλλοθεν ἄλλαι
                <lb />μυρίαι εἱλίσσοντο κεχαρμέναι, ὄφρα πυλάων
                <lb rend="displayNum" n="845" />ἐξέμολεν. μετέπειτα δ᾽ ἐυτροχάλοισιν ἀμάξαις
                <lb />ἀκτὴν εἰσαπέβαν, ξεινήια πολλὰ φέρουσαι,
                <lb />μῦθον ὅτ᾽ ἤδη πάντα διηνεκέως ἀγόρευσεν,
                <lb />τόν ῥα καλεσσαμένη διεπέφραδεν Ὑψιπύλεια:
                <lb />καὶ δ᾽ αὐτοὺς ξεινοῦσθαι ἐπὶ σφέα δώματ᾽ ἄγεσκον
                <lb rend="displayNum" n="850" />ῥηιδίως. Κύπρις γὰρ ἐπὶ γλυκὺν ἵμερον ὦρσεν
                <lb />Ἡφαίστοιο χάριν πολυμήτιος, ὄφρα κεν αὖτις
                <lb />ναίηται μετόπισθεν ἀκήρατος ἀνδράσι Λῆμνος.
                <lb rend="displayNumAndIndent" />ἔνθ᾽ ὁ μὲν Ὑψιπύλης βασιλήιον ἐς δόμον ὦρτο
                <lb />Αἰσονίδης: οἱ δ᾽ ἄλλοι ὅπῃ καὶ ἔκυρσαν ἕκαστος,
                <lb rend="displayNum" n="855" />Ἡρακλῆος ἄνευθεν, ὁ γὰρ παρὰ νηὶ λέλειπτο
                <lb />αὐτὸς ἑκὼν παῦροί τε διακρινθέντες ἑταῖροι.
                <lb />αὐτίκα δ᾽ ἄστυ χοροῖσι καὶ εἰλαπίνῃσι γεγήθει
                <lb />καπνῷ κνισήεντι περίπλεον: ἔξοχα δ᾽ ἄλλων
                <lb />ἀθανάτων Ἥρης υἷα κλυτὸν ἠδὲ καὶ αὐτὴν
                <lb rend="displayNum" n="860" />Κύπριν ἀοιδῇσιν θυέεσσί τε μειλίσσοντο.
                <lb />ἀμβολίη δ᾽ εἰς ἦμαρ ἀεὶ ἐξ ἤματος ἦεν
                <lb />ναυτιλίης: δηρὸν δ᾽ ἂν ἐλίνυον αὖθι μένοντες,
                <lb />εἰ μὴ ἀολλίσσας ἑτάρους ἀπάνευθε γυναικῶν
                <lb />Ἡρακλέης τοίοισιν ἐνιπτάζων μετέειπεν:
                <lb n="865" rend="displayNumAndIndent" /><q direct="unspecified">δαιμόνιοι, πάτρης ἐμφύλιον αἷμ᾽ ἀποέργει
                <lb />ἡμέας; ἦε γάμων ἐπιδευέες ἐνθάδ᾽ ἔβημεν
                <lb />κεῖθεν, ὀνοσσάμενοι πολιήτιδας; αὖθι δ᾽ ἕαδεν
                <lb />ναίοντας λιπαρὴν ἄροσιν Λήμνοιο ταμέσθαι;
                <lb />οὐ μὰν εὐκλειεῖς γε σὺν ὀθνείῃσι γυναιξὶν
                <lb rend="displayNum" n="870" />ἐσσόμεθ᾽ ὧδ᾽ ἐπὶ δηρὸν ἐελμένοι: οὐδέ τι κῶας
                <lb />αὐτόματον δώσει τις ἑλὼν θεὸς εὐξαμένοισιν.
                <lb />ἴομεν αὖτις ἕκαστοι ἐπὶ σφέα: τὸν δ᾽ ἐνὶ λέκτροις
                <lb />Ὑψιπύλης εἰᾶτε πανήμερον, εἰσόκε Λῆμνον
                <lb />παισὶν ἐσανδρώσῃ, μεγάλη τέ ἑ βάξις ἵκηται.</q>
                <lb n="875" rend="displayNumAndIndent" />ὧς νείκεσσεν ὅμιλον: ἐναντία δ᾽ οὔ νύ τις ἔτλη
                <lb />ὄμματ᾽ ἀνασχεθέειν, οὐδὲ προτιμυθήσασθαι:
                <lb />ἀλλ᾽ αὔτως ἀγορῆθεν ἐπαρτίζοντο νέεσθαι
                <lb />σπερχόμενοι. ταὶ δέ σφιν ἐπέδραμον, εὖτ᾽ ἐδάησαν.
                <lb />ὡς δ᾽ ὅτε λείρια καλὰ περιβρομέουσι μέλισσαι
                <lb rend="displayNum" n="880" />πέτρης ἐκχύμεναι σιμβληίδος, ἀμφὶ δὲ λειμὼν
                <lb />ἑρσήεις γάνυται, ταὶ δὲ γλυκὺν ἄλλοτε ἄλλον
                <lb />καρπὸν ἀμέργουσιν πεποτημέναι: ὧς ἄρα ταίγε
                <lb />ἐνδυκὲς ἀνέρας ἀμφὶ κινυρόμεναι προχέοντο,
                <lb />χερσί τε καὶ μύθοισιν ἐδεικανόωντο ἕκαστον,
                <lb rend="displayNum" n="885" />εὐχόμεναι μακάρεσσιν ἀπήμονα νόστον ὀπάσσαι.
                <lb />ὧς δὲ καὶ Ὑψιπύλη ἠρήσατο χεῖρας ἑλοῦσα
                <lb />Αἰσονίδεω, τὰ δέ οἱ ῥέε δάκρυα χήτει ἰόντος:
<milestone n="888" unit="card" />
                <lb rend="displayNumAndIndent" /><q direct="unspecified">Νίσσεο, καὶ σὲ θεοὶ σὺν ἀπηρέσιν αὖτις ἑταίροις
                <lb />χρύσειον βασιλῆι δέρος κομίσειαν ἄγοντα
                <lb rend="displayNum" n="890" />αὔτως, ὡς ἐθέλεις καί τοι φίλον. ἥδε δὲ νῆσος
                <lb />σκῆπτρά τε πατρὸς ἐμεῖο παρέσσεται, ἢν καὶ ὀπίσσω
                <lb />δή ποτε νοστήσας ἐθέλῃς ἄψορρον ἱκέσθαι.
                <lb />ῥηιδίως δ᾽ ἂν ἑοῖ καὶ ἀπείρονα λαὸν ἀγείραις
                <lb />ἄλλων ἐκ πολίων: ἀλλ᾽ οὐ σύγε τήνδε μενοινὴν
                <lb rend="displayNum" n="895" />σχήσεις, οὔτ᾽ αὐτὴ προτιόσσομαι ὧδε τελεῖσθαι.
                <lb />μνώεο μὴν ἀπεών περ ὁμῶς καὶ νόστιμος ἤδη
                <lb />Ὑψιπύλης: λίπε δ᾽ ἧμιν ἔπος, τό κεν ἐξανύσαιμι
                <lb />πρόφρων, ἢν ἄρα δή με θεοὶ δώωσι τεκέσθαι.</q>
                <lb rend="displayNumAndIndent" />τὴν δ᾽ αὖτ᾽ Αἴσονος υἱὸς ἀγαιόμενος προσέειπεν:
                <lb rend="displayNum" n="900" /><q direct="unspecified">Ὑψιπύλη, τὰ μὲν οὕτω ἐναίσιμα πάντα γένοιτο
                <lb />ἐκ μακάρων: τύνη δ᾽ ἐμέθεν πέρι θυμὸν ἀρείω
                <lb />ἴσχαν᾽, ἐπεὶ πάτρην μοι ἅλις Πελίαο ἕκητι
                <lb />ναιετάειν: μοῦνόν με θεοὶ λύσειαν ἀέθλων.
                <lb />εἰ δ᾽ οὔ μοι πέπρωται ἐς Ἑλλάδα γαῖαν ἱκέσθαι
                <lb rend="displayNum" n="905" />τηλοῦ ἀναπλώοντι, σὺ δ᾽ ἄρσενα παῖδα τέκηαι,
                <lb />πέμπε μιν ἡβήσαντα Πελασγίδος ἔνδον Ἰωλκοῦ
                <lb />πατρί τ᾽ ἐμῷ καὶ μητρὶ δύης ἄκος, ἢν ἄρα τούσγε
                <lb />τέτμῃ ἔτι ζώοντας, ἵν᾽ ἄνδιχα τοῖο ἄνακτος
                <lb />σφοῖσιν πορσύνωνται ἐφέστιοι ἐν μεγάροισιν.</q>
                <lb n="910" rend="displayNumAndIndent" />ἦ, καὶ ἔβαιν᾽ ἐπὶ νῆα παροίτατος: ὧς δὲ καὶ
                    ἄλλοι
                <lb />βαῖνον ἀριστῆες: λάζοντο δὲ χερσὶν έρετμὰ
                <lb />ἐνσχερὼ ἑζόμενοι: πρυμνήσια δέ σφισιν Ἄργος
                <lb />λῦσεν ὑπὲκ πέτρης ἁλιμυρέος. ἔνθ᾽ ἄρα τοίγε
                <lb />κόπτον ὕδωρ δολιχῇσιν ἐπικρατέως ἐλάτῃσιν.
                <lb rend="displayNum" n="915" />ἑσπέριοι δ᾽ Ὀρφῆος ἐφημοσύνῃσιν ἔκελσαν
                <lb />νῆσον ἐς Ἠλέκτρης Ἀτλαντίδος, ὄφρα δαέντες
                <lb />ἀρρήτους ἀγανῇσι τελεσφορίῃσι θέμιστας
                <lb />σωότεροι κρυόεσσαν ὑπεὶρ ἅλα ναυτίλλοιντο.
                <lb />τῶν μὲν ἔτ᾽ οὐ προτέρω μυθήσομαι: ἀλλὰ καὶ αὐτὴ
                <lb rend="displayNum" n="920" />νῆσος ὁμῶς κεχάροιτο καὶ οἳ λάχον ὄργια κεῖνα
                <lb />δαίμονες ἐνναέται, τὰ μὲν οὐ θέμις ἄμμιν ἀείδειν.
                <lb rend="displayNumAndIndent" />κεῖθεν δ᾽ εἰρεσίῃ Μέλανος διὰ βένθεα πόντου
                <lb />ἱέμενοι τῇ μὲν Θρῃκῶν χθόνα, τῇ δὲ περαίην
                <lb />Ἴμβρον ἔχον καθύπερθε: νέον γε μὲν ἠελίοιο
                <lb rend="displayNum" n="925" />δυομένου Χερόνησον ἐπὶ προύχουσαν ἵκοντο.
                <lb />ἔνθα σφιν λαιψηρὸς ἄη νότος, ἱστία δ᾽ οὔρῳ
                <lb />στησάμενοι κούρης Ἀθαμαντίδος αἰπὰ ῥέεθρα
                <lb />εἰσέβαλον: πέλαγος δὲ τὸ μὲν καθύπερθε λέλειπτο
                <lb />ἦρι, τὸ δ᾽ ἐννύχιοι Ῥοιτειάδος ἔνδοθεν ἀκτῆς
                <lb rend="displayNum" n="930" />μέτρεον, Ἰδαίην ἐπὶ δεξιὰ γαῖαν ἔχοντες.
                <lb />Δαρδανίην δὲ λιπόντες ἐπιποοσέβαλλον Ἀβύδῳ,
                <lb />Περκώτην δ᾽ ἐπὶ τῇ καὶ Ἀβαρνίδος ἠμαθόεσσαν
                <lb />ἠιόνα ζαθέην τε παρήμειβον Πιτύειαν.
                <lb />καὶ δὴ τοίγ᾽ ἐπὶ νυκτὶ διάνδιχα νηὸς ἰούσης
                <lb rend="displayNum" n="935" />δίνῃ πορφύροντα διήνυσαν Ἑλλήσποντον.
                <lb rend="displayNumAndIndent" />ἔστι δέ τις αἰπεῖα Προποντίδος ἔνδοθι νῆσος
                <lb />τυτθὸν ἀπὸ Φρυγίης πολυληίου ἠπείροιο
                <lb />εἰς ἅλα κεκλιμένη, ὅσσον τ᾽ ἐπιμύρεται ἰσθμὸς
                <lb />χέρσῳ ἐπιπρηνὴς καταειμένος: ἐν δέ οἱ ἀκταὶ
                <lb rend="displayNum" n="940" />ἀμφίδυμοι, κεῖνται δ᾽ ὑπὲρ ὕδατος Λἰσήποιο.
                <lb />Λ̓́ρκτων μιν καλέουσιν ὄρος περιναιετάοντες:
                <lb />καὶ τὸ μὲν ὑβρισταί τε καὶ ἄγριοι ἐνναίουσιν
                <lb />Γηγενέες, μέγα θαῦμα περικτιόνεσσιν ἰδέσθαι.
                <lb />ἓξ γὰρ ἑκάστῳ χεῖρες ὑπέρβιοι ἠερέθονται,
                <lb rend="displayNum" n="945" />αἱ μὲν ἀπὸ στιβαρῶν ὤμων δύο, ταὶ δ᾽ ὑπένερθεν
                <lb />τέσσαρες αἰνοτάτῃσιν ἐπὶ πλευρῇς ἀραρυῖαι.
                <lb />ἰσθμὸν δ᾽ αὖ πεδίον τε Δολίονες ἀμφενέμοντο
                <lb />ἀνέρες: ἐν δ᾽ ἥρως Λἰνήιος υἱὸς ἄνασσεν
                <lb />Κύζικος, ὃν κούρη δίου τέκεν Εὐσώροιο
                <lb rend="displayNum" n="950" />Αἰνήτη. τοὺς δ᾽ οὔτι καὶ ἔκπαγλοί περ ἐόντες
                <lb />Γηγενέες σίνοντο, Ποσειδάωνος ἀρωγῇ:
                <lb />τοῦ γὰρ ἔσαν τὰ πρῶτα Δολίονες ἐκγεγαῶτες.
                <lb />ἔνθ᾽ Ἀργὼ προύτυψεν ἐπειγομένη ἀνέμοισιν
                <lb />Θρηικίοις, Καλὸς δὲ λιμὴν ὑπέδεκτο θέουσαν.
                <lb rend="displayNum" n="955" />κεῖσε καὶ εὐναίης ὀλίγον λίθον ἐκλύσαντες
                <lb />Τίφυος ἐννεσίῃσιν ὑπὸ κρήνῃ ἐλίποντο,
                <lb />κρήνῃ ὑπ᾽ Ἀρτακίῃ: ἕτερον δ᾽ ἔλον, ὅστις ἀρήρει,
                <lb />βριθύν: ἀτὰρ κεῖνόν γε θεοπροπίαις Ἑκάτοιο
                <lb />Νηλεΐδαι μετόπισθεν Ἰάονες ἱδρύσαντο
                <lb rend="displayNum" n="960" />ἱερόν, ἣ θέμις ἦεν, Ἰησονίης ἐν Ἀθήνης.
<milestone n="961" unit="card" />
                <lb rend="displayNumAndIndent" />τοὺς δ᾽ ἄμυδις φιλότητι Δολίονες ἠδὲ καὶ αὐτὸς
                <lb />Κύζικος ἀντήσαντες ὅτε στόλον ἠδὲ γενέθλην
                <lb />ἔκλυον, οἵτινες εἶεν, ἐυξείνως ἀρέσαντο,
                <lb />καί σφεας εἰρεσίῃ πέπιθον προτέρωσε κιόντας
                <lb rend="displayNum" n="965" />ἄστεος ἐν λιμένι πρυμνήσια νηὸς ἀνάψαι,
                <lb />ἔνθ᾽ οἵγ᾽ Ἐκβασίῳ βωμὸν θέσαν Ἀπόλλωνι
                <lb />εἱσάμενοι παρὰ θῖνα, θυηπολίης τ᾽ ἐμελοντο.
                <lb />δῶκεν δ᾽ αὐτὸς ἄναξ λαρὸν μέθυ δευουένοισιν
                <lb />μῆλά θ᾽ ὁμοῦ: δὴ γάρ οἱ ἔην φάτις, εὖτ᾽ ἂν ἵκωνται
                <lb rend="displayNum" n="970" />ἀνδρῶν ἡρώων θεῖος στόλος, αὐτίκα τόνγε
                <lb />μείλιχον ἀντιάαν, μηδὲ πτολέμοιο μέλεσθαι.
                <lb />ἶσόν που κἀκείνῳ ἐπισταχύεσκον ἴουλοι,
                <lb />οὐδέ νύ πω παίδεσσιν ἀγαλλόμενος μεμόρητο:
                <lb />ἀλλ᾽ ἔτι οἱ κατὰ δώματ᾽ ἀκήρατος ἦεν ἄκοιτις
                <lb rend="displayNum" n="975" />ὠδίνων, Μέροπος Περκωσίου ἐκγεγαυῖα,
                <lb />Κλείτη ἐυπλόκαμος, τὴν μὲν νέον ἐξέτι πατρὸς
                <lb />θεσπεσίοις ἕδνοισιν ἀνήγαγεν ἀντιπέρηθεν.
                <lb />ἀλλὰ καὶ ὧς θάλαμόν τε λιπὼν καὶ δέμνια νύμφης
                <lb />τοῖς μέτα δαῖτ᾽ ἀλέγυνε, βάλεν δ᾽ ἀπὸ δείματα θυμοῦ.
                <lb rend="displayNum" n="980" />ἀλλήλους δ᾽ ἐρέεινον ἀμοιβαδίς: ἤτοι ὁ μέν σφεων
                <lb />πεύθετο ναυτιλίης ἄνυσιν, Πελίαό τ᾽ ἐφετμάς:
                <lb />οἱ δὲ περικτιόνων πόλιας καὶ κόλπον ἅπαντα
                <lb />εὐρείης πεύθοντο Προποντίδος: οὐ μὲν ἐπιπρὸ
                <lb />ἠείδει καταλέξαι ἐελδομένοισι δαῆναι.
                <lb rend="displayNum" n="985" />ἠοῖ δ᾽ εἰσανέβαν μέγα Δίνδυμον, ὄφρα καὶ αὐτοὶ
                <lb />θηήσαιντο πόρους κείνης ἁλός: ἐκ δ᾽ ἄρα τοίγε
                <lb />νῆα Χυτοῦ λιμένος προτέρω ἐξήλασαν ὅρμον:
                <lb />ἥδε δ᾽ Ἰησονίη πέφαται ὁδός, ἥνπερ ἔβησαν.
                <lb rend="displayNumAndIndent" />Γηγενέες δ᾽ ἑτέρωθεν ἀπ᾽ οὔρεος ἀίξαντες
                <lb rend="displayNum" n="990" />φράξαν ἀπειρεσίοιο Χυτοῦ στόμα νειόθι πέτρῃς
                <lb />πόντιον, οἷά τε θῆρα λοχώμενοι ἔνδον ἐόντα.
                <lb />ἀλλὰ γὰρ αὖθι λέλειπτο σὺν ἀνδράσιν ὁπλοτέροισιν
                <lb />Ἡρακλέης, ὃς δή σφι παλίντονον αἶψα τανύσσας
                <lb />τόξον ἐπασσυτέρους πέλασε χθονί: τοὶ δὲ καὶ αὐτοὶ
                <lb rend="displayNum" n="995" />πέτρας ἀμφιρρῶγας ἀερτάζοντες ἔβαλλον.
                <lb />δὴ γάρ που κἀκεῖνα θεὰ τρέφεν αἰνὰ πέλωρα
                <lb />Ἥρη, Ζηνὸς ἄκοιτις, ἀέθλιον Ἡρακλῆι.
                <lb />σὺν δὲ καὶ ὧλλοι δῆθεν ὑπότροποι ἀντιόωντες,
                <lb />πρίν περ ἀνελθέμεναι σκοπιήν, ἥπτοντο φόνοιο
                <lb rend="displayNum" n="1000" />γηγενέων ἥρωες ἀρήιοι, ἠμὲν ὀιστοῖς
                <lb />ἠδὲ καὶ ἐγχείῃσι δεδεγμένοι, εἰσόκε πάντας
                <lb />ἀντιβίην ἀσπερχὲς ὀρινομένους ἐδάιξαν.
                <lb />ὡς δ᾽ ὅτε δούρατα μακρὰ νέον πελέκεσσι τυπέντα
                <lb />ὑλοτόμοι στοιχηδὸν ἐπὶ ῥηγμῖνι βάλωσιν,
                <lb rend="displayNum" n="1005" />ὄφρα νοτισθέντα κρατεροὺς ἀνεχοίατο γόμφους:
                <lb />ὧς οἱ ἐνὶ ξυνοχῇ λιμένος πολιοῖο τέταντο
                <lb />ἑξείης, ἄλλοι μὲν ἐς ἁλμυρὸν ἀθρόοι ὕδωρ
                <lb />δύπτοντες κεφαλὰς καὶ στήθεα, γυῖα δ᾽ ὕπερθεν
                <lb />χέρσῳ τεινάμενοι: τοὶ δ᾽ ἔμπαλιν, αἰγιαλοῖο
                <lb rend="displayNum" n="1010" />κράατα μὲν ψαμάθοισι, πόδας δ᾽ εἰς βένθος ἔρειδον,
                <lb />ἄμφω ἅμ᾽ οἰωνοῖσι καὶ ἰχθύσι κύρμα γενέσθαι.
<milestone n="1012" unit="card" />
                <lb rend="displayNumAndIndent" />ἥρωες δ᾽, ὅτε δή σφιν ἀταρβὴς ἔπλετ᾽ ἄεθλος,
                <lb />δὴ τότε πείσματα νηὸς ἐπὶ πνοιῇς ἀνέμοιο
                <lb />λυσάμενοι προτέρωσε διὲξ ἁλὸς οἶδμα νέοντο.
                <lb rend="displayNum" n="1015" />ἡ δ᾽ ἔθεεν λαίφεσσι πανήμερος: οὐ μὲν ἰούσης
                <lb />νυκτὸς ἔτι ῥιπὴ μένεν ἔμπεδον, ἀλλὰ θύελλαι
                <lb />ἀντίαι ἁρπάγδην ὀπίσω φέρον, ὄφρ᾽ ἐπέλασσαν
                <lb />αὖτις ἐυξείνοισι Δολίοσιν ἐκ δ᾽ ἄρ᾽ ἔβησαν
                <lb />αὐτονυχί: ἱερὴ δὲ φατίζεται ἥδ᾽ ἔτι πέτρη,
                <lb rend="displayNum" n="1020" />ᾗ πέρι πείσματα νηὸς ἐπεσσύμενοι ἐβάλοντο.
                <lb />οὐδέ τις αὐτὴν νῆσον ἐπιφραδέως ἐνόησεν
                <lb />ἔμμεναι: οὐδ᾽ ὑπὸ νυκτὶ Δολίονες ἂψ ἀνιόντας
                <lb />ἥρωας νημερτὲς ἐπήισαν: ἀλλά που ἀνδρῶν
                <lb />Μακριέων εἴσαντο Πελασγικὸν ἄρεα κέλσαι.
                <lb rend="displayNum" n="1025" />τῶ καὶ τεύχεα δύντες ἐπὶ σφίσι χεῖρας ἄειραν.
                <lb />σὺν δ᾽ ἔλασαν μελίας τε καὶ ἀσπίδας ἀλλήλοισιν
                <lb />ὀξείῃ ἴκελοι ῥιπῇ πυρός, ἥ τ᾽ ἐνὶ θάμνοις
                <lb />αὐαλέοισι πεσοῦσα κορύσσεται: ἐν δὲ κυδοιμὸς
                <lb />δεινός τε ζαμενής τε Δολιονίῳ πέσε δήμῳ.
                <lb rend="displayNum" n="1030" />οὐδ᾽ ὅγε δηιοτῆτος ὑπὲρ μόρον αὖτις ἔμελλεν
                <lb />οἴκαδε νυμφιδίους θαλάμους καὶ λέκτρον ἱκέσθαι.
                <lb />ἀλλά μιν Λἰσονίδης τετραμμένον ἰθὺς ἑοῖο
                <lb />πλῆξεν ἐπαΐξας στῆθος μέσον, ἀμφὶ δὲ δουρὶ
                <lb />ὀστέον ἐρραίσθη: ὁ δ᾽ ἐνὶ ψαμάθοισιν έλυσθεὶς
                <lb rend="displayNum" n="1035" />μοῖραν ἀνέπλησεν. τὴν γὰρ θέμις οὔποτ᾽ ἀλύξαι
                <lb />θνητοῖσιν: πάντῃ δὲ περὶ μέγα πέπταται ἕρκος.
                <lb />ὧς τὸν ὀιόμενόν που ἀδευκέος ἔκτοθεν ἄτης
                <lb />εἶναι ἀριστήων αὐτῇ ὑπὸ νυκτὶ πέδησεν
                <lb />μαρνάμενον κείνοισι: πολεῖς δ᾽ ἐπαρηγόνες ἄλλοι
                <lb rend="displayNum" n="1040" />ἔκταθεν: Ἡρακλέης μὲν ἐνήρατο Τηλεκλῆα
                <lb />ἠδὲ Μεγαβρόντην: Σφόδριν δ᾽ ἐνάριξεν Ἄκαστος:
                <lb />Πηλεὺς δὲ Ζέλυν εἷλεν ἀρηίθοόν τε Γέφυρον.
                <lb />αὐτὰρ ἐυμμελίης Τελαμὼν Βασιλῆα κατέκτα.
                <lb />Ἴδας δ᾽ αὖ Προμέα, Κλυτίος δ᾽ Ὑάκινθον ἔπεφνεν,
                <lb rend="displayNum" n="1045" />Τυνδαρίδαι δ᾽ ἄμφω Μεγαλοσσάκεα Φλογίον τε.
                <lb />Οἰνεΐδης δ᾽ ἐπὶ τοῖσιν ἕλεν θρασὺν Ἰτυμονῆα
                <lb />ἠδὲ καὶ Ἀρτακέα, πρόμον ἀνδρῶν: οὓς ἔτι πάντας
                <lb />ἐνναέται τιμαῖς ἡρωίσι κυδαίνουσιν.
                <lb />οἱ δ᾽ ἄλλοι εἴξαντες ὑπέτρεσαν, ἠύτε κίρκους
                <lb rend="displayNum" n="1050" />ὠκυπέτας ἀγεληδὸν ὑποτρέσσωσι πέλειαι.
                <lb />ἐς δὲ πύλας ὁμάδῳ πέσον ἀθρόοι: αἶψα δ᾽ ἀυτῆς
                <lb />πλῆτο πόλις στονόεντος ὑποτροπίῃ πολέμοιο.
                <lb />ἠῶθεν δ᾽ ὀλοὴν καὶ ἀμήχανον εἰσενόησαν
                <lb />ἀμπλακίην ἄμφω: στυγερὸν δ᾽ ἄχος εἷλεν ἰδόντας
                <lb rend="displayNum" n="1055" />ἥρωας Μινύας Αἰνήιον υἷα πάροιθεν
                <lb />Κύζικον ἐν κονίῃσι καὶ αἵματι πεπτηῶτα.
                <lb />ἤματα δὲ τρία πάντα γόων, τίλλοντό τε χαίτας
                <lb />αὐτοὶ ὁμῶς λαοί τε Δολίονες. αὐτὰρ ἔπειτα
                <lb />τρὶς περὶ χαλκείοις σὺν τεύχεσι δινηθέντες
                <lb rend="displayNum" n="1060" />τύμβῳ ἐνεκτερέιξαν, ἐπειρήσαντό τ᾽ ἀέθλων,
                <lb />ἣ θέμις, ἂμ πεδίον λειμώνιον, ἔνθ᾽ ἔτι νῦν περ
                <lb />ἀγκέχυται τόδε σῆμα καὶ ὀψιγόνοισιν ἰδέσθαι.
                <lb />οὐδὲ μὲν οὐδ᾽ ἄλοχος Κλείτη φθιμένοιο λέλειπτο
                <lb />οὗ πόσιος μετόπισθε: κακῷ δ᾽ ἐπὶ κύντερον ἄλλο
                <lb rend="displayNum" n="1065" />ἤνυσεν, ἁψαμένη βρόχον αὐχένι. τὴν δὲ καὶ αὐταὶ
                <lb />νύμφαι ἀποφθιμένην ἀλσηίδες ὠδύραντο:
                <lb />καί οἱ ἀπὸ βλεφάρων ὅσα δάκρυα χεῦαν ἔραζε,
                <lb />πάντα τάγε κρήνην τεῦξαν θεαί, ἣν καλέουσιν
                <lb />Κλείτην, δυστήνοιο περικλεὲς οὔνομα νύμφης.
                <lb rend="displayNum" n="1070" />αἰνότατον δὴ κεῖνο Δολιονίῃσι γυναιξὶν
                <lb />ἀνδράσι τ᾽ ἐκ Διὸς ἦμαρ ἐπήλυθεν: οὐδὲ γὰρ αὐτῶν
                <lb />ἔτλη τις πάσσασθαι ἐδητύος, οὐδ᾽ ἐπὶ δηρὸν
                <lb />ἐξ ἀχέων ἔργοιο μυληφάτου ἐμνώοντο:
                <lb />ἀλλ᾽ αὔτως ἄφλεκτα διαζώεσκον ἔδοντες.
                <lb rend="displayNum" n="1075" />ἔνθ᾽ ἔτι νῦν, εὖτ᾽ ἄν σφιν ἐτήσια χύτλα χέωνται
                <lb />Κύζικον ἐνναίοντες Ἰάονες, ἔμπεδον αἰεὶ
                <lb />πανδήμοιο μύλης πελάνους ἐπαλετρεύουσιν. <milestone n="1078" unit="card" />
                <lb rend="displayNumAndIndent" />ἐκ δὲ τόθεν τρηχεῖαι ἀνηέρθησαν ἄελλαι
                <lb />ἤμαθ᾽ ὁμοῦ νύκτας τε δυώδεκα, τοὺς δὲ καταῦθι
                <lb rend="displayNum" n="1080" />ναυτίλλεσθαι ἔρυκον. ἐπιπλομένῃ δ᾽ ἐνὶ νυκτὶ
                <lb />ὧλλοι μέν ῥα πάρος δεδμημένοι εὐνάζοντο
                <lb />ὕπνῳ ἀριστῆες πύματον λάχος: αὐτὰρ Ἄκαστος
                <lb />Μόψος τ᾽ Ἀμπυκίδης ἀδινὰ κνώσσοντας ἔρυντο.
                <lb />ἡ δ᾽ ἄρ᾽ ὑπὲρ ξανθοῖο καρήατος Αἰσονίδαο
                <lb rend="displayNum" n="1085" />πωτᾶτ᾽ ἀλκυονὶς λιγυρῇ ὀπὶ θεσπίζουσα
                <lb />λῆξιν ὀρινομένων ἀνέμων: συνέηκε δὲ Μόψος
                <lb />ἀκταίης ὄρνιθος ἐναίσιμον ὄσσαν ἀκούσας.
                <lb />καὶ τὴν μὲν θεὸς αὖτις ἀπέτραπεν, ἷζε δ᾽ ὕπερθεν
                <lb />νηίου ἀφλάστοιο μετήορος ἀίξασα.
                <lb rend="displayNum" n="1090" />τὸν δ᾽ ὅγε κεκλιμένον μαλακοῖς ἐνὶ κώεσιν οἰῶν.
                <lb />κινήσας ἀνέγειρε παρασχεδόν, ὧδέ τ᾽ ἔειπεν:
                <lb rend="displayNumAndIndent" /><q direct="unspecified">Αἰσονίδη, χρειώ σε τόδ᾽ ἱερὸν εἰσανιόντα
                <lb />Δινδύμου ὀκριόεντος ἐύθρονον ἱλάξασθαι
                <lb />μητέρα συμπάντων μακάρων: λήξουσι δ᾽ ἄελλαι
                <lb rend="displayNum" n="1095" />ζαχρηεῖς: τοίην γὰρ ἐγὼ νέον ὄσσαν ἄκουσα
                <lb />ἀλκυόνος ἁλίης, ἥ τε κνώσσοντος ὕπερθεν
                <lb />σεῖο πέριξ τὰ ἕκαστα πιφαυσκομένη πεπότηται.
                <lb />ἐκ γὰρ τῆς ἄνεμοί τε θάλασσά τε νειόθι τε χθὼν
                <lb />πᾶσα πεπείρανται νιφόεν θ᾽ ἕδος Οὐλύμποιο:
                <lb rend="displayNum" n="1100" />καί οἱ, ὅτ᾽ ἐξ ὀρέων μέγαν οὐρανὸν εἰσαναβαίνῃ,
                <lb />Ζεὺς αὐτὸς Κρονίδης ὑποχάζεται. ὧς δὲ καὶ ὧλλοι
                <lb />ἀθάνατοι μάκαρες δεινὴν θεὸν ἀμφιέπουσιν.</q>
                <lb rend="displayNumAndIndent" />ὧς φάτο: τῷ δ᾽ ἀσπαστὸν ἔπος γένετ᾽ εἰσαΐοντι.
                <lb />ὤρνυτο δ᾽ ἐξ εὐνῆς κεχαρημένος: ὦρσε δ᾽ ἑταίρους
                <lb rend="displayNum" n="1105" />πάντας ἐπισπέρχων, καί τέ σφισιν ἐγρομένοισιν
                <lb />Ἀμπυκίδεω Μόψοιο θεοπροπίας ἀγόρευεν.
                <lb />αἶψα δὲ κουρότεροι μὲν ἀπὸ σταθμῶν ἐλάσαντες
                <lb />ἔνθεν ἐς αἰπεινὴν ἄναγον βόας οὔρεος ἄκρην.
                <lb />οἱ δ᾽ ἄρα λυσάμενοι Ἱερῆς ἐκ πείσματα πέτρης
                <lb rend="displayNum" n="1110" />ἤρεσαν ἐς λιμένα Θρηίκιον: ἂν δὲ καὶ αὐτοὶ
                <lb />βαῖνον, παυροτέρους ἑτάρων ἐν νηὶ λιπόντες.
                <lb />τοῖσι δὲ Μακριάδες σκοπιαὶ καὶ πᾶσα περαίη
                <lb />Θρηικίης ἐνὶ χερσὶν ἑαῖς προυφαίνετ᾽ ἰδέσθαι:
                <lb />φαίνετο δ᾽ ἠερόεν στόμα Βοσπόρου ἠδὲ κολῶναι
                <lb rend="displayNum" n="1115" />Μυσίαι: ἐκ δ᾽ ἑτέρης ποταμοῦ ῥόος Αἰσήποιο
                <lb />ἄστυ τε καὶ πεδίον Νηπήιον Ἀδρηστείης.
                <lb />ἔσκε δέ τι στιβαρὸν στύπος ἀμπέλου ἔντροφον ὕλῃ,
                <lb />πρόχνυ γεράνδρυον: τὸ μὲν ἔκταμον, ὄφρα πέλοιτο
                <lb />δαίμονος οὐρείης ἱερὸν βρέτας: ἔξεσε δ᾽ Ἄργος
                <lb rend="displayNum" n="1120" />εὐκόσμως, καὶ δή μιν ἐπ᾽ ὀκριόεντι κολωνῷ
                <lb />ἵδρυσαν φηγοῖσιν ἐπηρεφὲς ἀκροτάτῃσιν,
                <lb />αἵ ῥά τε πασάων πανυπέρταται ἐρρίζωνται.
                <lb />βωμὸν δ᾽ αὖ χέραδος παρενήνεον: ἀμφὶ δὲ φύλλοις
                <lb />στεψάμενοι δρυΐνοισι θυηπολίης ἐμέλοντο
                <lb rend="displayNum" n="1125" />μητέρα Δινδυμίην πολυπότνιαν ἀγκαλέοντες,
                <lb />ἐνναέτιν Φρυγίης, Τιτίην θ᾽ ἅμα Κύλληνόν τε,
                <lb />οἳ μοῦνοι πολέων μοιρηγέται ἠδὲ πάρεδροι
                <lb />μητέρος Ἰδαίης κεκλήαται, ὅσσοι ἔασιν
                <lb />δάκτυλοι Ἰδαῖοι Κρηταιέες, οὕς ποτε νύμφη
                <lb rend="displayNum" n="1130" />Ἀγχιάλη Δικταῖον ἀνὰ σπέος ἀμφοτέρῃσιν
                <lb />δραξαμένη γαίης Οἰαξίδος ἐβλάστησεν.
                <lb />πολλὰ δὲ τήνγε λιτῇσιν ἀποστρέψαι ἐριώλας
                <lb />Λἰσονίδης γουνάζετ᾽ ἐπιλλείβων ἱεροῖσιν
                <lb />αἰθομένοις: ἄμυδις δὲ νέοι Ὀρφῆος ἀνωγῇ
                <lb rend="displayNum" n="1135" />σκαίροντες βηταρμὸν ἐνόπλιον ὠρχήσαντο,
                <lb />καὶ σάκεα ξιφέεσσιν ἐπέκτυπον, ὥς κεν ἰωὴ
                <lb />δύσφημος πλάζοιτο δι᾽ ἠέρος, ἣν ἔτι λαοὶ
                <lb />κηδείῃ βασιλῆος ἀνέστενον. ἔνθεν ἐσαιεὶ
                <lb />ῥόμβῳ καὶ τυπάνῳ Ῥείην Φρύγες ἱλάσκονται.
                <lb rend="displayNum" n="1140" />ἡ δέ που εὐαγέεσσιν ἐπὶ φρένα θῆκε θυηλαῖς
                <lb />ἀνταίη δαίμων: τὰ δ᾽ ἐοικότα σήματ᾽ ἔγεντο.
                <lb />δένδρεα μὲν καρπὸν χέον ἄσπετον, ἀμφὶ δὲ ποσσὶν
                <lb />αὐτομάτη φύε γαῖα τερείνης ἄνθεα ποίης.
                <lb />θῆρες δ᾽ εἰλυούς τε κατὰ ξυλόχους τε λιπόντες
                <lb rend="displayNum" n="1145" />οὐρῇσιν σαίνοντες ἐπήλυθον. ἡ δὲ καὶ ἄλλο
                <lb />θῆκε τέρας: ἐπεὶ οὔτι παροίτερον ὕδατι νᾶεν
                <lb />Δίνδυμον: ἀλλά σφιν τότ᾽ ἀνέβραχε διψάδος αὔτως
                <lb />ἐκ κορυφῆς ἄλληκτον: Ἰησονίην δ᾽ ἐνέπουσιν
                <lb />κεῖνο ποτὸν κρήνην περιναιέται ἄνδρες ὀπίσσω.
                <lb rend="displayNum" n="1150" />καὶ τότε μὲν δαῖτ᾽ ἀμφὶ θεᾶς θέσαν οὔρεσιν Ἄρκτων,
                <lb />μέλποντες Ῥείην πολυπότνιαν: αὐτὰρ ἐς ἠὼ
                <lb />ληξάντων ἀνέμων νῆσον λίπον εἰρεσίῃσιν. <milestone n="1153" unit="card" />
                <lb rend="displayNumAndIndent" />ἔνθ᾽ ἔρις ἄνδρα ἕκαστον ἀριστήων ὀρόθυνεν,
                <lb />ὅστις ἀπολλήξειε πανύστατος. ἀμφὶ γὰρ αἰθὴρ
                <lb rend="displayNum" n="1155" />νήνεμος ἐστόρεσεν δίνας, κατὰ δ᾽ εὔνασε πόντον.
                <lb />οἱ δὲ γαληναίῃ πίσυνοι ἐλάασκον ἐπιπρὸ
                <lb />νῆα βίῃ: ̣̣ δ᾽ οὔ κε διὲξ ἁλὸς ἀίσσουσαν
                <lb />οὐδὲ Ποσειδάωνος ἀελλόποδες κίχον ἵπποι.
                <lb />ἔμπης δ᾽ ἐγρομένοιο σάλου ζαχρηεσιν αὔραις,
                <lb rend="displayNum" n="1160" />αἳ νέον ἐκ ποταμῶν ὑπὸ δείελον ἠερέθονται,
                <lb />τειρόμενοι καὶ δὴ μετελώφεον: αὐτὰρ ὁ τούσγε
                <lb />πασσυδίῃ μογέοντας ἐφέλκετο κάρτεϊ χειρῶν
                <lb />Ἡρακλέης, ἐτίνασσε δ᾽ ἀρη̣̣ότα δούρατα νηός.
                <lb />ἀλλ᾽ ὅτε δὴ Μυσῶν λελιημένοι ἠπείροιο
                <lb rend="displayNum" n="1165" />Ῥυνδακίδας προχοὰς μέγα τ᾽ ἠρίον Λἰγαίωνος
                <lb />τυτθὸν ὑπὲκ Φρυγίης παρεμέτρεον εἰσορόωντες,
                <lb />δὴ τότ᾽ ἀνοχλίζων τετρηχότος οἴδματος ὁλκοὺς
                <lb />μεσσόθεν ἆξεν ἐρετμόν. ἀτὰρ τρύφος ἄλλο μὲν αὐτὸς
                <lb />ἄμφω χερσὶν ἔχων πέσε δόχμιος, ἄλλο δὲ πόντος
                <lb rend="displayNum" n="1170" />κλύζε παλιρροθίοισι φέρων. ἀνὰ δ᾽ ἕζετο σιγῇ
                <lb />παπταίνων: χεῖρες γὰρ ἀήθεον ἠρεμέουσαι.
                <lb rend="displayNumAndIndent" />ἦμος δ᾽ ἀγρόθεν εἶσι φυτοσκάφος ἤ τις ἀροτρεὺς
                <lb />ἀσπασίως εἰς αὖλιν ἑήν, δόρποιο χατίζων,
                <lb />αὐτοῦ δ᾽ ἐν προμολῇ τετρυμένα γούνατ᾽ ἔκαμψεν
                <lb rend="displayNum" n="1175" />αὐσταλέος κονίῃσι, περιτριβέας δέ τε χεῖρας
                <lb />εἰσορόων κακὰ πολλὰ ἑῇ ἠρήσατο γαστρί:
                <lb />τῆμος ἄρ᾽ οἵγ᾽ ἀφίκοντο Κιανίδος ἤθεα γαίης
                <lb />ἀμφ᾽ Ἀργανθώνειον ὄρος προχοάς τε Κίοιο.
                <lb />τοὺς μὲν ἐυξείνως Μυσοὶ φιλότητι κιόντας
                <lb rend="displayNum" n="1180" />δειδέχατ᾽, ἐνναέται κείνης χθονός, ἤιά τέ σφιν
                <lb />μῆλά τε δευομένοις μέθυ τ᾽ ἄσπετον ἐγγυάλιξαν.
                <lb />ἔνθα δ᾽ ἔπειθ᾽ οἱ μὲν ξύλα κάγκανα, τοὶ δὲ λεχαίην
                <lb />φυλλάδα λειμώνων φέρον ἄσπετον ἀμήσαντες,
                <lb />στόρνυσθαι: τοὶ δ᾽ ἀμφὶ πυρήια δινεύεσκον:
                <lb rend="displayNum" n="1185" />οἱ δ᾽ οἶνον κρητῆρσι κέρων, πονέοντο τε δαῖτα,
                <lb />Ἐκβασίῳ ῥέξαντες ὑπὸ κνέφας Ἀπόλλωνι.
                <lb rend="displayNumAndIndent" />αὐτὰρ ὁ δαίνυσθαι ἑτάροις οἷς εὖ ἐπιτείλας
                <lb />βῆ ῤ̔ ἴμεν εἰς ὕλην υἱὸς Διός, ὥς κεν ἐρετμὸν
                <lb />οἷ αὐτῷ φθαίη καταχείριον ἐντύνασθαι.
                <lb rend="displayNum" n="1190" />εὗρεν ἔπειτ᾽ ἐλάτην ἀλαλήμενος, οὔτε τι πολλοῖς
                <lb />ἀχθομένην ὄζοις, οὐδὲ μέγα τηλεθόωσαν,
                <lb />ἀλλ᾽ οἷον ταναῆς ἔρνος πέλει αἰγείροιο:
                <lb />τόσση ὁμῶς μῆκός τε καὶ ἐς πάχος ἦεν ἰδέσθαι.
                <lb />ῥίμφα δ᾽ ὀιστοδόκην μὲν ἐπὶ χθονὶ θῆκε φαρέτρην
                <lb rend="displayNum" n="1195" />αὐτοῖσιν τόξοισιν, ἔδυ δ᾽ ἀπὸ δέρμα λέοντος.
                <lb />τὴν δ᾽ ὅγε χαλκοβαρεῖ ῥοπάλῳ δαπέδοιο τινάξας
                <lb />νειόθεν ἀμφοτέρῃσι περὶ στύπος ἔλλαβε χερσίν,
                <lb />ἠνορέῃ πίσυνος: ἐν δὲ πλατὺν ὦμον ἔρεισεν
                <lb />εὖ διαβάς: πεδόθεν δὲ βαθύρριζόν περ ἐοῦσαν
                <lb rend="displayNum" n="1200" />προσφὺς ἐξήειρε σὺν αὐτοῖς ἔχμασι γαίης.
                <lb />ὡς δ᾽ ὅταν ἀπροφάτως ἱστόν νεός, εὖτε μάλιστα
                <lb />χειμερίη ὀλοοῖο δύσις πέλει Ὠρίωνος,
                <lb />ὑψόθεν ἐμπλήξασα θοὴ ἀνέμοιο κατάιξ
                <lb />αὐτοῖσι σφήνεσσιν ὑπὲκ προτόνων ἐρύσηται:
                <lb rend="displayNum" n="1205" />ὧς ὅγε τὴν ἤειρεν. ὁμοῦ δ᾽ ἀνὰ τόξα καὶ ἰοὺς
                <lb />δέρμα θ᾽ ἑλὼν ῥόπαλόν τε παλίσσυτος ὦρτο νέεσθαι.
<milestone n="1207" unit="card" />
                <lb rend="displayNumAndIndent" />τόφρα δ᾽ Ὕλας χαλκέῃ σὺν κάλπιδι νόσφιν ὁμίλου
                <lb />δίζητο κρήνης ἱερὸν ῥόον, ὥς κέ οἱ ὕδωρ
                <lb />φθαίη ἀφυσσάμενος ποτιδόρπιον, ἄλλα τε πάντα
                <lb rend="displayNum" n="1210" />ὀτραλέως κατὰ κόσμον ἐπαρτίσσειεν ἰόντι.
                <lb />δὴ γάρ μιν τοίοισιν ἐν ἤθεσιν αὐτὸς ἔφερβεν,
                <lb />νηπίαχον τὰ πρῶτα δόμων ἐκ πατρὸς ἀπούρας,
                <lb />δίου Θειοδάμαντος, ὃν ἐν Δρυόπεσσιν ἔπεφνεν
                <lb />νηλειῶς, βοὸς ἀμφὶ γεωμόρου ἀντιόωντα.
                <lb rend="displayNum" n="1215" />ἤτοι ὁ μὲν νειοῖο γύας τέμνεσκεν ἀρότρῳ
                <lb />Θειοδάμας ἀνίῃ βεβολημένος: αὐτὰρ ὁ τόνγε
                <lb />βοῦν ἀρότην ἤνωγε παρασχέμεν οὐκ ἐθέλοντα.
                <lb />ἵετο γὰρ πρόφασιν πολέμου Δρυόπεσσι βαλέσθαι
                <lb />λευγαλέην, ἐπεὶ οὔτι δίκης ἀλέγοντες ἔναιον.
                <lb rend="displayNum" n="1220" />ἀλλὰ τὰ μὲν τηλοῦ κεν ἀποπλάγξειεν ἀοιδῆς.
                <lb />αἶψα δ᾽ ὅγε κρήνην μετεκίαθεν, ἣν καλέουσιν
                <lb />πηγὰς ἀγχίγυοι περιναιέται. οἱ δέ που ἄρτι
                <lb />νυμφάων ἵσταντο χοροί: μέλε γάρ σφισι πάσαις,
                <lb />ὅσσαι κεῖσ᾽ ἐρατὸν νύμφαι ῥίον ἀμφενέμοντο,
                <lb rend="displayNum" n="1225" />Ἄρτεμιν ἐννυχίῃσιν ἀεὶ μέλπεσθαι ἀοιδαῖς.
                <lb />αἱ μέν, ὅσαι σκοπιὰς ὀρέων λάχον ἢ καὶ ἐναύλους,
                <lb />αἵγε μὲν ὑλήωροι ἀπόπροθεν ἐστιχόωντο,
                <lb />ἡ δὲ νέον κρήνης ἀνεδύετο καλλινάοιο
                <lb />νύμφη ἐφυδατίη: τὸν δὲ σχεδὸν εἰσενόησεν
                <lb rend="displayNum" n="1230" />κάλλεϊ καὶ γλυκερῇσιν ἐρευθόμενον χαρίτεσσιν.
                <lb />πρὸς γάρ οἱ διχόμηνις ἀπ᾽ αἰθέρος αὐγάζουσα
                <lb />βάλλε σεληναίη. τὴν δὲ φρένας ἐπτοίησεν
                <lb />Κύπρις, ἀμηχανίῃ δὲ μόλις συναγείρατο θυμόν.
                <lb />αὐτὰρ ὅγ᾽ ὡς τὰ πρῶτα ῥόῳ ἔνι κάλπιν ἔρεισεν
                <lb rend="displayNum" n="1235" />λέχρις ἐπιχριμφθείς, περὶ δ᾽ ἄσπετον ἔβραχεν ὕδωρ
                <lb />χαλκὸν ἐς ἠχήεντα φορεύμενον, αὐτίκα δ᾽ ἥγε
                <lb />λαιὸν μὲν καθύπερθεν ἐπ᾽ αὐχένος ἄνθετο πῆχυν
                <lb />κύσσαι ἐπιθύουσα τέρεν στόμα: δεξιτερῇ δὲ
                <lb />ἀγκῶν᾽ ἔσπασε χειρί, μέσῃ δ᾽ ἐνικάββαλε δίνῃ.
                <lb n="1240" rend="displayNumAndIndent" />τοῦ δ᾽ ἥρως ἰάχοντος ἐπέκλυεν οἶος ἑταίρων
                <lb />Εἰλατίδης Πολύφημος, ἰὼν προτέρωσε κελεύθου,
                <lb />δέκτο γὰρ Ἡρακλῆα πελώριον, ὁππόθ᾽ ἵκοιτο.
                <lb />βῆ δὲ μεταΐξας Πηγέων σχεδόν, ἠύτε τις θὴρ
                <lb />ἄγριος, ὅν ῥά τε γῆρυς ἀπόπροθεν ἵκετο μήλων,
                <lb rend="displayNum" n="1245" />λιμῷ δ᾽ αἰθόμενος μετανίσσεται, οὐδ᾽ ἐπέκυρσεν
                <lb />ποίμνῃσιν: πρὸ γὰρ αὐτοὶ ἐνὶ σταθμοῖσι νομῆες
                <lb />ἔλσαν: ὁ δὲ στενάχων βρέμει ἄσπετον, ὄφρα κάμῃσιν:
                <lb />ὧς τότ᾽ ἄρ᾽ Εἰλατίδης μεγάλ᾽ ἔστενεν, ἀμφὶ δὲ χῶρον
                <lb />φοίτα κεκληγώς: μελέη δέ οἱ ἔπλετο φωνή.
                <lb rend="displayNum" n="1250" />αἶψα δ᾽ ἐρυσσάμενος μέγα φάσγανον ὦρτο δίεσθαι,
                <lb />μήπως ἢ θήρεσσιν ἕλωρ πέλοι, ἠέ μιν ἄνδρες
                <lb />μοῦνον ἐόντ᾽ ἐλόχησαν, ἄγουσι δὲ ληίδ᾽ ἑτοίμην.
                <lb />ἔνθ᾽ αὐτῷ ξύμβλητο κατὰ στίβον Ἡρακλῆι
                <lb />γυμνὸν ἐπαΐσσων παλάμῃ ξίφος: εὖ δέ μιν ἔγνω
                <lb rend="displayNum" n="1255" />σπερχόμενον μετὰ νῆα διὰ κνέφας. αὐτίκα δ᾽ ἄτην
                <lb />ἔκφατο λευγαλέην, βεβαρημένος ἄσθματι θυμόν:
<milestone n="1257" unit="card" />
                <lb rend="displayNumAndIndent" /><q direct="unspecified">δαιμόνιε, στυγερόν τοι ἄχος πάμπρωτος ἐνίψω.
                <lb />οὐ γὰρ Ὕλας κρήνηνδε κιὼν σόος αὖτις ἱκάνει.
                <lb />ἀλλά ἑ ληιστῆρες ἐνιχρίμψαντες ἄγουσιν,
                <lb rend="displayNum" n="1260" />ἢ θῆρες σίνονται: ἐγὼ δ᾽ ἰάχοντος ἄκουσα.</q>
                <lb rend="displayNumAndIndent" />ὧς φάτο: τῷ δ᾽ ἀίοντι κατὰ κροτάφων ἅλις ἱδρὼς
                <lb />κήκιεν, ἐν δὲ κελαινὸν ὑπὸ σπλάγχνοις ζέεν αἷμα.
                <lb />χωόμενος δ᾽ ἐλάτην χαμάδις βάλεν, ἐς δὲ κέλευθον
                <lb />τὴν θέεν, ᾗ πόδες αὐτὸν ὑπέκφερον ἀίσσοντα.
                <lb rend="displayNum" n="1265" />ὡς δ᾽ ὅτε τίς τε μύωπι τετυμμένος ἔσσυτο ταῦρος
                <lb />πίσεά τε προλιπὼν καὶ ἑλεσπίδας, οὐδὲ νομήων
                <lb />οὐδ᾽ ἀγέλης ὄθεται, πρήσσει δ᾽ ὁδόν, ἄλλοτ᾽ ἄπαυστος,
                <lb />ἄλλοτε δ᾽ ἱστάμενος, καὶ ἀνὰ πλατὺν αὐχέν᾽ ἀείρων
                <lb />ἵησιν μύκημα, κακῷ βεβολημένος οἴστρῳ:
                <lb rend="displayNum" n="1270" />ὧς ὅγε μαιμώων ὁτὲ μὲν θοὰ γούνατ᾽ ἔπαλλεν
                <lb />συνεχέως, ὁτὲ δ᾽ αὖτε μεταλλήγων καμάτοιο
                <lb />τῆλε διαπρύσιον μεγάλῃ βοάασκεν ἀυτῇ.
                <lb rend="displayNumAndIndent" />αὐτίκα δ᾽ ἀκροτάτας ὑπερέσχεθεν ἄκριας ἀστὴρ
                <lb />ἠῷος, πνοιαὶ δὲ κατήλυθον: ὦκα δὲ Τῖφυς
                <lb rend="displayNum" n="1275" />ἐσβαίνειν ὀρόθυνεν, ἐπαύρεσθαί τ᾽ ἀνέμοιο.
                <lb />οἱ δ᾽ εἴσβαινον ἄφαρ λελιημένοι: ὕψι δὲ νηὸς
                <lb />εὐναίας ἐρύσαντες ἀνεκρούσαντο κάλωας.
                <lb />κυρτώθη δ᾽ ἀνέμῳ λίνα μεσσόθι, τῆλε δ᾽ ἀπ᾽ ἀκτῆς
                <lb />γηθόσυνοι φορέοντο παραὶ Ποσιδήιον ἄκρην.
                <lb rend="displayNum" n="1280" />ἦμος δ᾽ οὐρανόθεν χαροπὴ ὑπολάμπεται ἠὼς
                <lb />ἐκ περάτης ἀνιοῦσα, διαγλαύσσουσι δ᾽ ἀταρποί,
                <lb />καὶ πεδία δροσόεντα φαεινῇ λάμπεται αἴγλῃ,
                <lb />τῆμος τούσγ᾽ ἐνόησαν ἀιδρείῃσι λιπόντες.
                <lb />ἐν δέ σφιν κρατερὸν νεῖκος πέσεν, ἐν δὲ κολῳὸς
                <lb rend="displayNum" n="1285" />ἄσπετος, εἰ τὸν ἄριστον ἀποπρολιπόντες ἔβησαν
                <lb />σφωιτέρων ἑτάρων. ὁ δ᾽ ἀμηχανίῃσιν ἀτυχθεὶς
                <lb />οὔτε τι τοῖον ἔπος μετεφώνεεν, οὔτε τι τοῖον
                <lb />Αἰσονίδης: ἀλλ᾽ ἧστο βαρείῃ νειόθεν ἄτῃ
                <lb />θυμὸν ἔδων: Τελαμῶνα δ᾽ ἕλεν χόλος, ὧδέ τ᾽ ἔειπεν:
                <lb n="1290" rend="displayNumAndIndent" /><q direct="unspecified">ἧσ᾽ αὔτως εὔκηλος, ἐπεί̣̣ύ τοι ἄρμενον ἦεν
                <lb />Ἡρακλῆα λιπεῖν: σέο δ᾽ ἔκτοθι μῆτις ὄρωρεν,
                <lb />ὄφρα τὸ κείνου κῦδος ἀν᾽ Ἑλλάδα μή σε καλύψῃ,
                <lb />αἴ κε θεοὶ δώωσιν ὑπότροπον οἴκαδε νόστον.
                <lb />ἀλλὰ τί μύθων ἦδος; ἐπεὶ καὶ νόσφιν ἑταίρων
                <lb rend="displayNum" n="1295" />εἶμι τεῶν, οἳ τόνγε δόλον συνετεκτήναντο.</q>
                <lb rend="displayNumAndIndent" />ἦ, καὶ ἐς Ἁγνιάδην Τῖφυν θόρε: τὼ δέ οἱ ὄσσε
                <lb />ὄστλιγγες μαλεροῖο πυρὸς ὣς ἰνδάλλοντο.
                <lb />καί νύ κεν ἂψ ὀπίσω Μυσῶν ἐπὶ γαῖαν ἵκοντο
                <lb />λαῖτμα βιησάμενοι ἀνέμου τ᾽ ἄλληκτον ἰωήν,
                <lb rend="displayNum" n="1300" />εἰ μὴ Θρηικίοιο δύω υἷες Βορέαο
                <lb />Αἰακίδην χαλεποῖσιν ἐρητύεσκον ἔπεσσιν,
                <lb />σχέτλιοι: ἦ τέ σφιν στυγερὴ τίσις ἔπλετ᾽ ὀπίσσω
                <lb />χερσὶν ὑφ᾽ Ἡρακλῆος, ὅ μιν δίζεσθαι ἔρυκον.
                <lb />ἄθλων γὰρ Πελίαο δεδουπότος ἂψ ἀνιόντας
                <lb rend="displayNum" n="1305" />τήνῳ ἐν ἀμφιρύτῃ πέφνεν, καὶ ἀμήσατο γαῖαν
                <lb />ἀμφ᾽ αὐτοῖς, στήλας τε δύω καθύπερθεν ἔτευξεν,
                <lb />ὧν ἑτέρη, θάμβος περιώσιον ἀνδράσι λεύσσειν,
                <lb />κίνυται ἠχήεντος ὑπὸ πνοιῇ βορέαο.
                <lb />καὶ τὰ μὲν ὧς ἤμελλε μετὰ χρόνον ἐκτελέεσθαι.
                <lb rend="displayNum" n="1310" />τοῖσιν δὲ Γλαῦκος βρυχίης ἁλὸς ἐξεφαάνθη,
                <lb />Νηρῆος θείοιο πολυφράδμων ὑποφήτης:
                <lb />ὕψι δὲ λαχνῆέν τε κάρη καὶ στήθε᾽ ἀείρας
                <lb />νειόθεν ἐκ λαγόνων στιβαρῇ ἐπορέξατο χειρὶ
                <lb />νηίου ὁλκαίοιο, καὶ ἴαχεν ἐσσυμένοισιν: <milestone n="1315" unit="card" />
                <lb n="1315" rend="displayNumAndIndent" /><q direct="unspecified">τίπτε παρὲκ μεγάλοιο Διὸς μενεαίνετε βουλὴν
                <lb />Αἰήτεω πτολίεθρον ἄγειν θρασὺν Ἡρακλῆα;
                <lb />Ἄργεΐ οἱ μοῖρ᾽ ἐστὶν ἀτασθάλῳ Εὐρυσθῆι
                <lb />ἐκπλῆσαι μογέοντα δυώδεκα πάντας ἀέθλους,
                <lb />ναίειν δ᾽ ἀθανάτοισι συνέστιον, εἴ κ᾽ ἔτι παύρους
                <lb rend="displayNum" n="1320" />ἐξανύσῃ: τῶ μή τι ποθὴ κείνοιο πελέσθω.
                <lb />αὔτως δ᾽ αὖ Πολύφημον ἐπὶ προχοῇσι Κίοιο
                <lb />πέπρωται Μυσοῖσι περικλεὲς ἄστυ καμόντα
                <lb />μοῖραν ἀναπλήσειν Χαλύβων ἐν ἀπείρονι γαίῃ.
                <lb />αὐτὰρ Ὕλαν φιλότητι θεὰ ποιήσατο νύμφη
                <lb rend="displayNum" n="1325" />ὃν πόσιν, οἷό περ οὕνεκ᾽ ἀποπλαγχθέντες ἔλειφθεν.</q>
                <lb rend="displayNumAndIndent" />ἦ, καὶ κῦμ᾽ ἀλίαστον ἐφέσσατο νειόθι δύψας:
                <lb />ἀμφὶ δέ οἱ δίνῃσι κυκώμενον ἄφρεεν ὕδωρ
                <lb />πορφύρεον, κοίλην δὲ διὲξ ἁλὸς ἔκλυσε νῆα.
                <lb />γήθησαν δ᾽ ἥρωες: ὁ δ᾽ ἐσσυμένως ἐβεβήκει
                <lb rend="displayNum" n="1330" />Αἰακίδης Τελαμὼν ἐς Ἰήσονα, χεῖρα δὲ χειρὶ
                <lb />ἄκρην ἀμφιβαλὼν προσπτύξατο, φώνησέν τε:
                <lb rend="displayNumAndIndent" /><q direct="unspecified">Αἰσονίδη, μή μοί τι χολώσεαι, ἀφραδίῃσιν
                <lb />εἴ τί περ ἀασάμην: πέρι γάρ μ᾽ ἄχος εἷλεν ἐνισπεῖν
                <lb />μῦθον ὑπερφίαλόν τε καὶ ἄσχετον, ἀλλ᾽ ἀνέμοισιν
                <lb rend="displayNum" n="1335" />δώομεν ἀμπλακίην, ὡς καὶ πάρος εὐμενέοντες.</q>
                <lb rend="displayNumAndIndent" />τὸν δ᾽ αὖτ᾽ Αἴσονος υἱὸς ἐπιφραδέως προσέειπεν:
                <lb /><q direct="unspecified">ὦ πέπον, ἦ μάλα δή με κακῷ ἐκυδάσσαο μύθῳ,
                <lb />φὰς ἐνὶ τοῖσιν ἅπασιν ἐνηέος ἀνδρὸς ἀλείτην
                <lb />ἔμμεναι. ἀλλ᾽ οὐ θήν τοι ἀδευκέα μῆνιν ἀέξω,
                <lb rend="displayNum" n="1340" />πρίν περ ἀνιηθείς: ἐπεὶ οὐ περὶ πώεσι μήλων,
                <lb />οὐδὲ περὶ κτεάτεσσι χαλεψάμενος μενέηνας,
                <lb />ἀλλ᾽ ἑτάρου περὶ φωτός. ἔολπα δέ τοι σὲ καὶ ἄλλῳ
                <lb />ἀμφ᾽ ἐμεῦ, εἰ τοιόνδε πέλοι ποτέ, δηρίσασθαι.</q>
                <lb rend="displayNumAndIndent" />ἦ ῥα, καὶ ἀρθμηθέντες, ὅπῃ πάρος, ἑδριόωντο.
                <lb rend="displayNum" n="1345" />τὼ δὲ Διὸς βουλῇσιν, ὁ μὲν Μυσοῖσι βαλέσθαι
                <lb />μέλλεν ἐπώνυμον ἄστυ πολισσάμενος ποταμοῖο
                <lb />Εἰλατίδης Πολύφημος: ὁ δ᾽ Εὐρυσθῆος ἀέθλους
                <lb />αὖτις ἰὼν πονέεσθαι. ἐπηπείλησε δὲ γαῖαν
                <lb />Μυσίδ᾽ ἀναστήσειν αὐτοσχεδόν, ὁππότε μή οἱ
                <lb rend="displayNum" n="1350" />ἢ ζωοῦ εὕροιεν Ὕλα μόρον, ἠὲ θανόντος.
                <lb />τοῖο δὲ ῥύσι᾽ ὄπασσαν ἀποκρίναντες ἀρίστους
                <lb />υἱέας ἐκ δήμοιο, καὶ ὅρκια ποιήσαντο,
                <lb />μήποτε μαστεύοντες ἀπολλήξειν καμάτοιο.
                <lb />τούνεκεν εἰσέτι νῦν περ Ὕλαν ἐρέουσι Κιανοί,
                <lb rend="displayNum" n="1355" />κοῦρον Θειοδάμαντος, ἐυκτιμένης τε μέλονται
                <lb />Τρηχῖνος. δὴ γάρ ῥα κατ᾽ αὐτόθι νάσσατο παῖδας,
                <lb />οὕς οἱ ῥύσια κεῖθεν ἐπιπροέηκαν ἄγεσθαι.
                <lb rend="displayNumAndIndent" />Νηῦν δὲ πανημερίην ἄνεμος φέρε νυκτί τε πάσῃ
                <lb />λάβρος ἐπιπνείων: ἀτὰρ οὐδ᾽ ἐπὶ τυτθὸν ἄητο
                <lb rend="displayNum" n="1360" />ἠοῦς τελλομένης, οἱ δὲ χθονὸς εἰσανέχουσαν
                <lb />ἀκτὴν ἐκ κόλποιο μάλ᾽ εὐρεῖαν ἐσιδέσθαι
                <lb />φρασσαμενοι, κώπῃσιν ἅμ᾽ ἠελίῳ ἐπέκελσαν
            </p></div1></body></text></TEI.2>